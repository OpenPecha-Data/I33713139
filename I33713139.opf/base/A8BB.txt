༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4751
21621
རྒྱལ་པོ་སྤྲིན་གྱི་བཞོན་པའི་རྟོགས་བརྗོད།
rgyal po sprin gyi bzhon pa'i rtogs brjod
Author
དཔལ་ལྡན་ཤེས་རབ།
dpal ldan shes rab
Descriptor
Original Publication
Place
lha sa
Publisher
bod ljongs mi dmangs dpe skrun khang
1983, 2000 printing
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
10
110+2
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Rgyal po sprin gyi b'zon pa'i rtogs brjod 'jig rten kun dga'skyed pa'i...
LC Control Number: 95906008
Type of Material: Text (Book, Microform, Electronic, etc.)
Personal Name: Dpal-Idan-'ses-rab.
Main Title: Rgyal po sprin gyi b’zon pa'i rtogs brjod 'jig rten kun dga' skyed pa'i gtam /
[Dpal-Idan-'ses-rab gyis brtsams).
Variant Title: Chinese title on p. 4 of cover: Yun lai wang zi
Edition Information: Par thens 1.
Published/Created: Lha-sa : Bod-ljons mi dmans dpe skrun khan : Bod-ljons 'Sin-hwa dpe deb khan
nas bkram, 1983.
Description: 110 p. ; 19 cm.
Notes: Play.
"Deb 'di Bod-ljons mi rigs slob grwa chen mo'i slob khrid las don pu'i mi rigs
'zib 'jug khan gis snur par du rgyab pa ñid g'zir bzun gis par du btab pa yin"--P.
4 of cover.
LC Classification: PL3748.D68 R45 1983
Overseas Acq. No.: LC-Tib-A95906008
Quality Code: Icode



རྒྱལ་པོ་སྤྲིན་གྱི་བཞོན་པའི་རྟོགས་བརྗོད།
གོ།
་
ཞིག་
བོད་ལྗོངས་མི་དམངས་དཔེ་སྐྲུན་ཁང་།



རྒྱུ
MIR
རྒྱལ་པོ་སྤྲིན་གྱི་བཞོན་པའི་རྟོགས་བརྗོད་
འཇིག་རྟེན་ཀུན་དགའ་སྐྱེད་པའི་
གཏམ་ཞེས་བྱ་བ་བཞུགས་སོ། །
དཔལ་ལྡན་ཤེས་རབ་ཀྱིས་བརྩམས།
བོད་ལྗོངས་མི་དམངས་དཔེ་སྐྲུན་ཁང་།



རྩོམ་སྒྲིག་འགན་འཁུར་བ། ་
མདུན་ཤོག་འཆར་འགོད་པ།
ཨོ་རྒྱན་ཆོས་འཕེལ།
བྱམས་བཟང་།
རྒྱལ་པོ་སྤྲིན་གྱི་བཞོན་པའི་རྟོགས་བརྗོད།
དཔལ་ལྡན་ཤེས་རབ་ཀྱིས་བརྩམས།
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན་ཏེ་བཀྲམ།
བོད་ལྗོངས་མི་དམངས་དཔེ་སྐྲུན་ཁང་གློག་འཕྲུལ་
པར་ཁང་ནས་པར་གཞི་བསྒྲིགས།
ཟི་ཁྲོན་སློབ་གྲྭ་ཆེན་མོའི་པར་འདེབས་བཟོ་གྲྭས་པར་བཏབ།
དེབ་ཚད་787X 960 1/32 ཤོག་ཁ་4. 25 ཡིག་འབྲུ་ཁྲི་5. 5
1983ལོའི་ཟླ་10པར་པར་གཞི་12000ལོའི་ཟླ་8པར་པར་ཐེངས་2བཏབ།
པར་གྲངས་01-3,500
ISBN7-223-01258-7/I • 287
ཡིག་རིགས་(བོད་83)རིན་གོང་སྒོར་5. 60



པར་ཐེངས་གཉིས་པའི་གསལ་བཤད།
རྒྱལ་པོ་སྤྲིན་གྱི་བཞོན་པའི་རྟོགས་བརྗོད་འདི་ནི་སྙན་
ངག་དང་འབྲེལ་བའི་བསྟན་བཅོས་སྙན་གྲས་ཤིག་ཡིན་སྟབས་
ད་ཕན་པར་ཐེངས་དང་པོ་བཏབ་ནས་འགྲེམས་སྤེལ་སོང་ཡོད་
ཀྱང་ད་དུང་ཀློག་པ་པོ་ཡོངས་ཀྱི་ཐུགས་འདོད་ཇི་བཞིན་སྐོང་
ཐུབ་མེད་པར་བརྟེན་ད་རེས་པར་ཐེངས་གཉིས་པ་བཏབ་པ་
ཡིན། པར་ཐེངས་གཉིས་པའི་སྐབས་དང་བསྟུན་ནས་་་་་་
དཀར་ཆག་ལམ་ཙམ་ཞིག་ཀྱང་བསྒྲིགས་ཡོད་པས་དེས་རྒྱ་ཆེའི་
ཀློག་པ་པོར་གསལ་ཆ་ཡོང་རེ་ཙམ་དང༌། གཞན་ཡང་འདིའི་
རྩོམ་རྒྱུན་བཟང་པོར་མིག་ལྟོས་ཀྱིས་དེང་དུས་ཀྱི་ནང་དོན་ལྡན་
པའི་ལེགས་རྩོམ་གང་མང་ཐོན་པའི་རེ་བ་ཞུ་རྒྱུ་དང་ནང་དོན་
ཐད་སྙིགས་དོར་བཅུད་ལེན་དང་དགེ་སྒྲུག་སྐྱོན་སྤོང་གནང་
གལ་ཆེ་བ་ཞུ་བཞིན་ཡོད།
ས་
རྩོམ་སྒྲིག་འགན་འཁུར་བས།



•....
བ•• •。- ..• (1）
དཀར་ ཆག
གླེང་གཞི། .........
.......• (1)
ལེའུ་དང་པོ། རྒྱལ་པོ་སྤྲིན་གྱི་བཞོན་པ་རྒྱལ་སྲིད་ལ་
མ་ཆགས་པར་ཡབ་ཡུམ་གྱི་སྲི་ཞུར་བརྩོན་བཞིན་
མཐར་འཁོར་ལོས་བསྒྱུར་བའི་རྒྱལ་པོར་འགྱུར་བའི་
རྐྱེན་དམ་པ་བཙུན་མོ་རིན་ཆེན་མ་ལ་ཡ་ཅན་མ་
གྲོགས་སུ་ཁུག་པའི་དགེ་མཚན་ཐོག་མར་ཤར་བའི་
སྐོར། །
ལེའུ་གཉིས་པ། བཙུན་མོ་ལྟ་ཅི་སྐུ་སྲོག་ལའང་འཕངས་
པ་མེད་པར་སྐུ་ལུས་གཞན་དོན་དུ་སྦྱིན་པར་བསྩལ་།
བའི་སྐོར། ..……………………………………………………………………………（40)
ལེའུ་གསུམ་པ། མཁའ་ལྡིང་དབང་པོ་ཆོས་ཀྱིས་འདུལ་
བར་མཛད་ཅིང་སླར་ཡང་སྐུ་སྲོག་རྙེད་པ་དང་ཆབས་
ཅིག་ཀླུ་རིགས་གྲངས་ལས་འདས་པ་ཤི་བ་ལས་གསོས་
ཤིང་སྐད་ཅིག་ཉིད་ལ་རྒྱལ་པོ་སྤྲིན་གྱི་བཞོན་པ་འཁོར་
ལོས་བསྒྱུར་བའི་རྒྱལ་པོར་གྱུར་པའི་སྐོར།
.....（78）
མཇུག་གི་གཏམ། .....…........................... (117)



གླེང་གཞི།
ན་མོ་གུ་རུ་མལྷུ་ཤི་གྷོ་ཥ་ཙ་ཙ་སྭ་རས་རསྐྱ་བྷེརྣ་བྱ་ས་དཱ་
g བློ་བཟང་བདེ་བར་གཤེགས་པ་མ་ལུས་དཔལ་ལྡན་་
ཐུགས་རྗེའི་གཟིགས་པ་དྲི་མེད་གང་ལ་དཀྱུས་པའི་རྗེས་སུ་་་
ཁམས་བསལ་དབང་པོའི་རིམ་པར་འཇུག་པའི་ཆོས་སྦྱིན་་་་་
འགྱེད་ལ་སྤང་རྟོགས་དབྱེ་བའི་ངག་ནི་སུ་ཞིག་གིས་ཀྱང་བརྗོད་
བྱ་མིན། ། དེ་ལྟ་མོད་ཀྱི་དུག་གསུམ་བསྐལ་པའི་ཞུགས་ཆེན་
འཕྲིན་ལས་ཉལ་འགྲོས་འཇོམ་ལ་རྣམ་པར་འདྲེན་ཀུན་བཏང་
སྙོམས་མཛད་པར་ གྲགས་ པ་མི་སུན་པ་ཡི་གདུལ་བྱ་གངས་་་
ལྗོངས་པ་ལ་སྙིང་རྗེའི་ཕྱག་རྒྱ་མངོན་པར་བསྟན་པའི་ལྷ་གཅིག་
པུ། ། རྒྱལ་སྲས་དབང་ཕྱུག་སྤྱན་རས་གཟིགས་དང་དེ་ཡི་་་་་
གཙུག་གི་ཅོད་པན་ཉིད་དུ་ཙན་དན་དང་ནི་དྲི་བསང་བཞིན་
དུ་འཕགས་བོད་ཀུན་དུ་ནམ་ཡང་མི་འབྲལ་ལུང་ཡང་བསྟན་ལ་
ལུང་དོན་འཛིན་པའི་སྒྱུ་འཕྲུལ་གར་མཁན་འོད་དཔག་མེད། །
ངེས་དོན་དབྱེར་མེད་རྡོ་རྗེ་འཆང་དངོས་ངག་དབང་བློ་བཟང་
བསྟན་པའི་རྒྱལ་མཚན་མཁྱེན་རབ་འཕྲིན་ལས་རྒྱ་མཚོ་ཆེན་པོ་
ཡབ་སྲས་ཉི་ཟླ་ཟུང་གི་ཞབས་ལ་འདུད་དེ་ཐུགས་རྗེའི་སྣང་བ་
རྒྱུན་མི་ཆད་པས་བྱང་ཆུབ་བར་དུ་སྲུངས། ། སྙིང་རྗེའི་མདའ་
ལྔས་ཐུགས་ནི་ རབ་མྱོས་རྟག་ཏུ་གཞན་དོན་ཆགས་པས་་་་་་་
- 1
-



བཅིངས། །འགྲོ་དང་ཆོས་ཕྱིར་ལུས་སྲོག་བཅོམས་ སོགས་་་་་
བཟོད་དཀའི་གདུང་བས་མཆོག་ཏུ་དགའ། །སློབ་དང་མི་སློབ་
རྣམ་པ་ཀུན་ཏུ་འགྲོ་བ་འབའ་ཞིག་བདེར་དགོངས་པ། །སྲིད་
ཞིའི་སྟོན་མཆོག་ཤཱཀྱ་སེངྒེའི་ཞབས་རྡུལ་བདེ་ཆེན་འཁོར་ལོར་
མཆོད། ། རྒྱལ་བའི་གསུང་རབ་ཆབ་ཀུན་ཡོངས་འཁྱིལ་ཐུབ་
བསྟན་མ་དྲོས་མཚོའི་ཐིག་ལེར། ། དར་བའི་ཐུགས་བཅུད་རྒྱུ་
འབྲས་ཐེག་ཆེན་ཛམྦུ་བྲྀཀྵའི་གང་བུ་སྟོང་། །བཤད་སྒྲུབ་རིན་
ཆེན་དང་པོར་སྨིན་གང་འཕྲིན་ལས་གཟི་བྱིན་འབུམ་འཕྲོ་་་
བའི། ། སྟོན་པ་གཉིས་པ་བློ་བཟང་གྲགས་པ་བྱང་ཆུབ་བར་དུ་
སྙིང་ལ་རོལ། །གངས་ཅན་པད་དཀར་མིག་གིས་ཡོངས་དཀྱུས་
མཁྱེན་བཟང་ལྷ་ཡི་རྫིང་བུའི་ཁྱོན། ། ཁྱབ་པར་གྲུབ་པའི་་་་་
བདེན་ གཉིས་ སེམས་ཀྱི་ལན་བུ་ སྡུག་པོར་དཀྲིགས་པ་་་་་་
མངལ། །མདོ་སྔགས་གངྒའི་ཁུར་གྱིས་མཛེས་ལས་འཆད་རྩོད་
རྩོམ་པའི་ལམ་གསུམ་དུ། །ལེགས་བཤད་རྒྱུན་བཟང་འཇོ་བའི་
བདེ་འབྱུང་རྡོ་རྗེ་ཅན་ཞབས་པད་ལ་འདུད། ། མཆོག་གི་བློ་
གྲོས་འཁོར་ལོ་ རབ་ རྒྱས་རིན་ཆེན་སེམས་ཀྱི་བསིལ་ངད་་་་་་་
དང་། །ཡོངས་འགྲོགས་མཁས་བཙུན་བཟང་པོའི་སྣང་བ་་་་
དཀར་པོར་འཛུམ་པའི་འོད་རླབས་ཀྱིས། ། རྣམ་མང་ ཕན་་་་
བདེའི་ཀུ་མུད་དེ་རྣམས་ཕྱོགས་བརྒྱར་རྒོད་པའི་སྐལ་བཟང་
ཅན། ། རྒྱལ་སྲས་ཟླ་བ་གཞན་དོན་མཁའ་ལ་རྟག་ཏུ་འཕགས་
དེར་སྙིང་ནས་གུས། ། གང་གི་འཁྲུངས་རབས་འདབ་བརྒྱའི་
- 2 --



དགའ་ཚལ་གང་ཡོན་མཐའ་གྲུབ་ཡངས་པའི་སྙིང༌། ། སྙིང་་་་
རྗེས་གཙང་བའི་རྒྱལ་སྲས་པད་དཀར་སྙིང་སྟོབས་གེ་སར་་་་་
མངོན་མཐོར་གདེངས། །གདེངས་ཅན་ཀུན་དགའི་དྲི་ཞིམ་་
རབ་འཐུལ་གདེངས་ཅན་རྐང་དྲུག་སྐྱོང་བའི་དཔལ། །དཔལ་
ལྡན་རིག་འཛིན་སྤྲིན་གྱི་བཞོན་པ་དཔལ་ལྡན་འཁོར་ལོས་་་་་
བསྒྱུར་ལ་འདུད། ། དེ་ཡི་གསང་གསུམ་ངོ་མཚར་ཡོན་ཏན་་་་
ཐོག་མཐའ་བར་དུ་དགེ་བའི་གཏམ། །དབྱངས་ཅན་ངག་གི་
ཐིག་ལེར་གྲོལ་པ་ན་ག་ཀུན་དགའི་བསྟན་བཅོས་མཆོག །
ཟློས་གར་མཁན་ནི་མཁས་ལ་སྦྱོར་ཞིང་ཉན་པོ་ཐར་པར་འཁྲིད་
པའི་ཐབས། །སྨྲ་བའི་མཁས་མཆོག་དཔལ་ལྡན་དགའ་བའི་ལྷ་
ལའང་བསམ་བཞིན་ཅིས་མི་དད། །རྣམ་དག་ཡེ་ཤེས་འབར་
བའི་མེ་ལྕེས་སྒྲིབ་གཉིས་ནགས་ཀུན་སྤྲོས་པའི་མཐའ་དང་ལྷན་
ཅིག་བསྲེགས་པའི་སྟོང་ཉིད་གོ་འབྱེད་རྣམ་པར་མིག་ཡོ་་་་
དབྱིངས་ཉིད་ལ། །སྙིང་རྗེའི་ཆུ་ཡིས་མངལ་ནི་མཛེས་བྱས་་་
གཞན་དོན་རྟེན་འབྲེལ་སྤྲིན་གྱི་བུ་མོ་ཕུན་ཚོགས་བཀོད་པས་
འདུ་ཞིང་འགོད་ལ་མངོན་དགའི་ཤུག་ཏུ་ཉེར་འགྲོགས་ཏེ། །
མཁས་གསུམ་བགྱི་བའི་སྐད་གསང་ལྡིར་བཞིན་ཕན་བདེ་་་་
བདུད་རྩིའི་གྲུ་ཆར་འབེབས་མཁན་འཕགས་བོད་ལོ་པཎ་ སྒྲ་
བརྒྱ་ པ་ ཞེས་ གྲགས་ སྙན་ ཕྱོགས་ བཅུར་ གསལ་ བ་རྣམས། །
གངས་ལྗོངས་འགྲོ་འདིའི་ས་དྲརྒ་ལ་སྩལ་བའི་བཀའ་དྲིན་ཕ་
མཐའ་བརྒལ་བ་བསམ་གྱིན་སྙིང་ནས་དགའ་བའི་གར་བཅས་
ཁ 3
-



གཙུག་གི་རྒྱན་དུ་ལན་བརྒྱར་མཆོད། །བཅོམ་ལྡན་གཉིས་སུ་
མེད་གསུང་བའི། ། གསང་གསུམ་འཁོར་ལོའི་འཕྲེང་མཛེས་་
པ། ། སྙན་ངག་ནོར་བུའི་བཞིན་སྣོད་དུ། །འགྱུར་བ་མིན་ཏེ་
འཕྲོག་བྱེད་མོའི། ། བདུད་རྩིའི་འོ་རྒྱུན་གྱོ་མོ་ཡི། ། སྣོད་དུ་་་
ལུགས་བཟོད་མིན་ལ་ལྟོས། ། སྟོན་མཆོག་བདེ་བར་གཤེགས་
པའི་དྲིན། །ཡོན་ཏན་ལྷན་ཅིག་དཔག་དཀའ་བ། །གང་གིས་
རྗེས་སུ་དྲན་ཙམ་ལའང༌། ། ཕན་ཡོན་བསམ་དང་བརྗོད་ལས་
འདས། །དེ་ཕྱིར་སློབ་པའི་ལམ་ཞུགས་རྒྱལ་བའི་སྲས། ། སྤྲིན་
གྱི་བཞོན་པའི་རྟོགས་པ་བརྗོད་པ་འདི། །འཇིག་རྟེན་རྨོངས་
པ་ཀུན་དགའ་སྐྱེད་པའི་སླད། ། ཕལ་ཚིག་གོ་བདེའི་གཏམ་དུ་
བདག་གིས་སྤྲོ། །དེ་ལ་འདིར་སངས་རྒྱས་རང་ཉིད་ཀྱིས་ཞལ་
ནས་གསུངས་པའི་མདོ་དང་འདུལ་བ་ལུང་རྟོགས་བརྗོད་རིན་
པོ་ཆེ་དཔག་བསམ་འཁྲི་ཤིང་གི་ཡལ་འདབ་བརྒྱ་དང་བརྒྱད་པ།
ཁྱད་པར་དུ་ཡང་རྒྱ་གར་འཕགས་པའི་ཡུལ་གྱི་སྙན་ངག་མཁན་
ཆེན་པོ་དཔལ་ལྡན་དགའ་བའི་ལྷས་མཛད་པའི་ཀླུ་ཀུན་ཏུ་་་
དགའ་བའི་ཟློས་གར་ཞེས་བྱ་བ་བདག་ཅག་གི་སྟོན་པ་བླ་ན་
མེད་པ་ཡང་དག་པར་རྫོགས་པའི་སངས་རྒྱས་དེ་ཉིད་སྔོན་སློབ་
པ་ལམ་གྱི་གནས་སྐབས་སུ་བྱང་ཆུབ་སེམས་དཔའ་ཆེན་པོ་རིག་
པ་འཛིན་པ་འཁོར་ལོས་བསྒྱུར་བའི་རྒྱལ་པོ་སྤྲིན་གྱི་བཞོན་པ་
ཞེས་བྱ་བ་སྐུ་འཁྲུངས་པའི་རྟོགས་བརྗོད་སྙན་ངག་གི་ལམ་ནས་
དྲངས་པའི་ལེགས་བཤད་ཆེན་པོ་ཉིད་གཞིར་བཞག་སྟེ་རྒྱ་་་་
ཡས 4
ཁས་



གཞུང་ལ་མེད་ཀྱང་གོ་བདེ་ཕྱིར་ཡུམ་གྱི་མཚན་ལ་ཆོས་སྤྱོད་མ་
ཞེས་པ་དང༌། གཡོག་མོའི་མིང་ལ་སྤྱོད་བཟང་མ་ཞེས་་་་་
བཏགས། གཞན་ཡང་ཐོག་མཐའ་བར་གསུམ་དུ་གོ་བདེ་
བའི་འབྲུ་སྣོན་ཕྲན་བུ་དང་རྩོམ་པའི་འགྲེས་ཙམ་མ་གཏོགས་
རྟོགས་བརྗོད་རྩ་རྐང་ལ་རྟོག་བཟོའི་བསྲེ་བསླད་མེད་པ་སོར་
གནས་ཐོག་ཅུང་ཟད་བཞད་བྲོའི་ཕྱིར་དུ་ཡུམ་ཆེན་ཨ་མའི་ལྷ་
གསོལ་ སྐོར་དང་ཕེབས་ཁའི་ཞལ་གདམས་སྐོར། རྟེན་་་་་་་
འབྲེལ་ཁྱད་འཇུག་གི་ཐམས་ ཅད་ མཇལ་འཛོམ་སྐོར་བཅས་་
གསར་དུ་བསྣན། འཕགས་པའི་ཡུལ་དུ་རིག་གནས་ཆུང་བ་
ལྔ་ཞེས་གྲགས་པའི་ཡ་གྱལ་ཟློས་གར་ཞེས་བྱ་བ་ སྐད་རིགས་
ཆེན་པོ་བཞི་དང་ སྔོན་གྱི་བྱུང་རབས་ལ་མཁས་པའི་སྐྱེས་བུ་
རིག་པའི་རྩལ་དང་ལྡན་པ་རྣམས་ཀྱིས་གར་གྱི་རྩེད་མོའི་ལུགས་
སུ་བྱས་ཏེ་ཁྱིམ་པ་རྣམས་ཆོས་མཐུན་ཡ་རབས་དམ་པའི་ངང་
ཚུལ་ལ་འགོད་པར་བྱེད་པ་དང་ཚུལ་མཚུངས་པར་རང་ཅག་
གངས་ཅན་གྱི་ལྗོངས་འདིར་ཡང་གྲུབ་པའི་དབང་ཕྱུག་ཐང་
སྟོང་རྒྱལ་པོའི་འཕྲིན་ལས་ཀྱི་རོལ་གར་ལས་ཁྱིམ་པ་རྣམས་ཆོས་
ལ་བསྐུལ་བའི་ཕྱིར་དུ་ངོ་མཚར་བའི་དབྱངས་དང་གར་སྟབས་
ཀྱི་སྒོ་ནས་ཁྱིམ་པ་མཐའ་དག་གི་མགོ་བོ་གདུགས་བཞིན་དུ་
བསྐོར་ནས་ མཐར་ ཐུག་ དམ་ པའི་ཆོས་ ཀྱི་ཉམས་ལེན་དང་།
ཡ་རབས་དམ་པའི་རྣམ་ཐར་ལ་བློ་ཁ་ཕྱོགས་པར་བྱེད་པའི་
ཐབས་མཁས་ཀྱི་ཆོ་ག་ལ་མ་ཎི་བའམ་ཨ་ལྕེ་ལྷ་མོ་བ་ཞེས་ཡོངས་
- 5 ཕབ་



སུ་གྲགས་པ་རྣམས་ཀྱི་ཆས་འཇུག་དང་འབྲེལ་བའི་སྒོ་ནས་རྣམ་
ཐར་གདངས་དབྱངས་སུ་བཏང་ཆོག་པའི་ཁྲབ་དཔེ་ སོ་སོའི་
ཆས་འཇུག་གིས་དོ་རར་ཐོན་རན་མཚམས་གང་ཡིན་ལ་སྐབས་
ཀྱི་ གླུ་ སྐལ། རྒྱ་ལུའི་བྱིན་འབེབས་ སོགས་ རྒྱས་བསྡུས་་་
སྐབས་དང་སྦྱར་བ་ སོང་རྗེས་འདི་སྐད་ཅེས་བརྗོད་པ་་་་་་
བྱའོ། ། ། །
ག
$
ས་



ལེའུ་དང་པོ། རྒྱལ་པོ་སྤྲིན་གྱི་བཞོན་པ་རྒྱལ་སྲིད་ལ་
མ་ཆགས་པར་ཡབ་ཡུམ་གྱི་སྲི་ཞུར་བརྩོན་བཞིན་
མཐར་འཁོར་ལོས་བསྒྱུར་བའི་རྒྱལ་པོར་འགྱུར་
བའི་རྐྱེན་དམ་པ་བཙུན་མོ་རིན་ཆེན་
མ་ལ་ཡ་ཅན་མ་གྲོགས་སུ་ཁུག་
པའི་དགེ་མཚན་ཐོག་མར་
ཤར་བའི་སྐོར།
ཐབས་མཁས་ཐུགས་རྗེས་ ཤཱཀྱའི་རིགས་འཁྲུངས་ཤིང༌།
གཞན་གྱིས་མི་ཐུབ་བདུད་ཀྱི་དཔུང་བཅོམས་ཏེ། ། གསེར་གྱི་
ལྷུན་པོ་ལྟ་བུའི་ལྗིད་པའི་སྐུ། །ཤཱཀྱའི་གཙོ་བོ་དེ་ལ་གུས་ཕྱག་
འཚལ། །ཞེས་སོགས་ཚིགས་བཅད་གཅིག་གིས་མཚོན་སྔོན་གྱི་
གསུང་རྒྱུན་ཇི་ཡོད་སྐབས་སྦྱར་དང་། ཁྱད་པར་དུ་ཡང་སྔོན་
བདག་ ཅག་ གི་ སྟོན་པ་རིན་པོ་ཆེ་བྱང་ཆུབ་ཀྱི་ལམ་ལ་མ་་་་་
བཞུགས་པའི་གོང་དུ་སྐུའི་སྐྱེ་བ་བཞེས་པ་ན་རང་ཅག་ཐ་མལ་
བ་དང་མཚུངས་པས་བསམ་གྱིས་མི་ཁྱབ་བརྗོད་ཀྱིས་མི་ལང་
ཞིང༌། སྔོན་བསྐལ་པ་དཔག་ཏུ་མེད་པའི་སྔ་རོལ་དུ་རྒྱལ་པོ་
འོད་ལྡན་ཞེས་བྱ་བར་སྐུ་འཁྲུངས་ཏེ་བྱང་ཆུབ་མཆོག་ཏུ་ཐུགས་
བསྐྱེད་པ་ནས་དབུ་བཟུངས་བསྐལ་ཆེན་གྲངས་མེད་གསུམ་ལ་
སོགས་པའི་བར་དུ་སྐུའི་འཁྲུངས་རབས་བཞེས་པའང་བསམ་
， 1



གྱིས་མི་ཁྱབ་ཅིང་བརྗོད་ཀྱིས་མི་ལང་བའི་ནང་ནས་སྔོན་རྒྱ་
གར་འཕགས་པའི་ཡུལ་གྱི་ལྷོ་ཕྱོགས་རི་བོ་མ་ལ་ཡ་དང་ཉེ་བའི་
སའི་ཆ་ན་ཆོས་དང་དཔལ་འབྱོར་བསམ་གྱིས་མི་ཁྱབ་པའི་གྲོང་
ཁྱེར་ཆེན་པོ་གསེར་ཞེས་བྱ་བའི་དབུས་སུ། ས་བདག་དེ་ཉིད་
ཀྱི་བསོད་ནམས་ལས་གྲུབ་པའི་དཔག་བསམ་གྱི་ཤིང་འདོད་
དགུ་འབད་མེད་དུ་འཇོ་བ་ལ་སོགས་པའི་མངའ་ཐང་བསམ་
གྱིས་མི་ཁྱབ་པའི་ཕོ་བྲང་ཆེན་པོ་ཞིག་ན། གཏོང་བ་དང་
སྙིང་རྗེ་ལ་སོགས་པའི་ཡོན་ཏན་དུ་མས་མཛེས་པ་ལྷའི་རིགས་
ལས་རིག་པ་འཛིན་པའི་གཙུག་རྒྱུན་ཡབ་རྒྱལ་པོ་སྤྲིན་གྱི་ཏོག་
ཅེས་བྱ་བ་དང༌། བུད་མེད་ཀྱི་སྐྱོན་དང་བྲལ་ཞིང་། དད་
བརྩོན་ སྙིང་རྗེ་ཤེས་རབ་ལ་སོགས་པའི་ཡོན་ཏན་དུ་མ་དང་
ལྡན་པའི་ཡུམ་ཆོས་སྤྱོད་མ་ཞེས་བྱ་བ་གཉིས་ལ། སྲས་བྱང་
ཆུབ་སེམས་དཔའ་སྤྲིན་གྱི་བཞོན་པ་ཞེས་བྱ་བ་ཞིག་འཁྲུངས་ཏེ་
སྐུའི་ན་ཚོད་དར་ལ་བབས་པའི་ཚེ་ན། ཡབ་ཀྱི་ཐུགས་ལ་ད་
ནི་ང་རང་ལས་ལྷག་པའི་བུ་མཆོག་འདི་ལྟ་བུ་ཡོད་བཞིན་དུ་
རང་ཉིད་རྒྱལ་སྲིད་ཀྱི་ངལ་བ་ལ་བརྟེན་པ་དོན་མ་མཆིས་པས།
ད་ནི་ན་ཚོད་ཀྱང་ཆེས་ཆེར་ཡོལ་བ་བཅས་འཇིག་རྟེན་ཕྱི་མའི་
དོན་ཆེན་བསྒྲུབ་པར་རིག་པ་དགོངས་ནས། རང་གི་སྲས་
སྤྲིན་གྱི་བཞོན་པ་ལ་རྒྱལ་སྲིད་གཏད་ནས་ཡབ་ཡུམ་ལྷན་ཅིག་
ཏུ་མ་ལ་ཡ་རིའི་ཉེ་འགྲམ་གྱི་ནགས་ཁྲོད་ཅིག་ཏུ་དཀའ་ཐུབ་ལ་
གཤེགས་སོ། དེའི་ཚེ་དེའི་དུས་ན་འབངས་དང་འཁོར་་་་་་



གཡོག་རྣམས་ནི་དར་ཞིང་རྒྱས། ཕྱོགས་བཅུའི་སློང་བ་པོ་
རྣམས་ནི་ཅི་དང་ཅི་འདོད་པས་ཡོངས་སུ་ཚིམས། བློན་པོ་
རྣམས་ནི་ཁྲིམས་དང་ལས་འབྲས་ལ་བརྩི་ཞིང་རང་རང་གི་བྱ་
བ་ལས་ཀྱི་འཁོར་ལོ་ལ་སྤྱོད་བཞིན་དུ་ཡོད་པ་ལས། ཆོས་ཀྱི་
རྒྱལ་པོ་སྤྲིན་གྱི་བཞོན་པའི་ཐུགས་ཀྱི་དགོངས་པ་ལ། ད་ལྟ་
འཛམ་བུའི་གླིངའདི་ན་ང་རང་ལས་དཔལ་འབྱོར་དབང་ཐང་
ཆེ་བ་མེད་པ་ལྟ་བུ་ཡིན་མོད། འདི་བས་ལྷག་པ་ལྷའི་དབང་
པོའི་དཔལ་འབྱོར་ཐོབ་ཀྱང་ཐམས་ཅད་སྒྱུ་མའི་བློ་བྲིད་ལྟ་བུར་
རྟག་པ་མ་ཡིན་ཅིང་སྙིང་པོ་ཅི་ཡང་མེད་པ་ཡིན་འདུག དེ་
བས་རང་གི་བླ་མར་གྱུར་པ་ཡབ་ཡུམ་གྱི་སྲི་ཞུ་སྒྲུབ་པའི་སླད་དུ་
སོང་ན་སྐལ་པ་བཟང་ཞིང་དོན་ཆེ་བར་དགོངས་ནས་རང་གི་
མངའ་འབངས་ལ་སོགས་པའི་ འཇིག་རྟེན་ ཐམས་ ཅད་ཀྱི་་་་་
འདོད་པ་འཇོ་བའི་སླད་དུ་དཔག་བསམ་གྱི་ཤིང་ལས་ཀྱང་
གསེར་གྱི་ཆར་འབེབས་པར་བྱིན་གྱི་རླབས་ཏེ་རང་ཉིད་ཀྱི་་་
གྲོགས་པོ་བྲམ་ཟེ་གཉེན་བཟང་ཞེས་བྱ་བ་ དང་ ལྷན་ ཅིག་ ཏུ་
དཀའ་ཐུབ་ཀྱི་གནས་སུ་གཤེགས་ནས་ཡབ་ཡུམ་གྱི་བཀའ་དང་
དགོངས་པ་གུས་པས་ལེགས་པར་སྒྲུབ་བཞིན་དུ་ཡོད་པ་ལས།
སྐབས་འདིར་ཆོས་ཀྱི་རྒྱལ་པོ་སྤྲིན་གྱི་བཞོན་པ་ཞེས་བྱ་བ་བྱང་
ཆུབ་ཀྱི་སེམས་རིན་པོ་ཆེ་ཐུགས་ལ་མངའ་ཞིང༌། སྐུ་ལྟ་བས་
ཆོག་མི་ཤེས་པ་དེ་དང༌། ཞབས་ཕྱི་བྲམ་ཟེ་གཉེན་བཟང་་
ཞེས་བྱ་བ་རྗེ་བོའི་ཞབས་འདེགས་སྒྲུབ་པ་ལ་མཁས་ཤིང་ཞེན་



ཆེ་བ་དེ་གཉིས་ཕྱག་ཕེབས་ནས་རྒྱལ་པོའི་ཞལ་ནས་ཐོག་མར་
བཀའ་བསྩལ་བ་འདི་སྐད་དོ།
སྐྱབས་གནས་བསླུ་བ་མེད་པའི་དཀོན་མཆོག་རིན་རྣམ་
གསུམ། །
འབྲལ་མེད་གཙུག་ཏུ་བཞུགས་ལ་བདག་རྒྱུད་བྱིན་གྱིས་་་
རློབས་ཤིག །
འཇིག་རྟེན་འཁོར་བའི་ཕུན་ཚོགས་སྙིང་པོ་མེད་པར་་་་་
མཐོང་བྱུང༌། །
དཔལ་འབྱོར་འདོད་རྒུ་འཁྱིལ་བའི་རྒྱལ་སྲིད་སྤངས་་་་་
པས་བློ་བདེ། །
བུ་ངའི་ལུས་ངག་ཡིད་གསུམ་ཡབ་ཡུམ་སྲིད་ཞུར་བསྐུར་
ཡོད། །
འགྲོ་ཀུན་ཕ་མར་ཤེས་པའི་དྲིན་ལན་ལོན་པར་ཤོག་་་་
ཅིག ། །
མི་མེད་དབེན་སའི་ནགས་ཚལ་དོན་གཉིས་འགྲུབ་པའི་་་
གནས་བཟང་། །
བསམ་བཞིན་སྤྲོ་བ་འཕེལ་བའི་གཏམ་འདི་གྲོགས་པོ་
གོའམ། ། །
ཞེས་གསུངས་པ་ལ་བྲམ་ཟེ་གཉེན་བཟང་ནི་དད་པའི་སེམས་
སྐྱེས་ཀྱང་རྣམ་པར་ཅུང་ཟད་ཁྲོ་བའི་རྣམ་འགྱུར་དང་བཅས་
པས་མ་གསོན་བཞིན་དུ་ཤི་བ་ལྟ་བུའི་རྒན་རྒོན་འདི་དག་གི་



གཡོག་པོ་དེ་ཙམ་ཞིག་བྱས་རུང་ད་དུང་ངལ་དུབ་མེད་ཁར་སྤྲོ་
བ་དང་ལྡན་པའི་རྒྱལ་པོ་ཆེན་པོ་ཁྱོད། ད་ཆ་རང་གི་རྒྱལ་
སྲིད་ཀྱི་བདག་པོ་མཛད་ན་ལེགས་པར་བདག་གིས་ཤེས་སོ་ཞེས་
ཞུ་བ་དང་ཆབས་ཅིག་གླུ་ཕུལ་བ་འདི་ལྟར། །
ཨེ་མ་འགྲོ་བའི་འདྲེན་མཆོག་རྒྱལ་སྲས་ཐུགས་རྗེའི་་་་་
མངའ་བདག །
སྙིང་གི་ཞུ་བ་ཡོད་དོ་བྲམ་ཟེའི་གླུ་ལ་གསོན་ཅིག ། །
སེམས་ཅན་ཕ་མར་མཚུངས་ན་གཉིས་ལས་གྲངས་མེད་་་་
ལྷག་གོ །
མི་མེད་ནགས་ཀྱི་གང་ཡོང་རྒྱལ་སྲིད་ཆོས་བཞིན་སྐྱོང་་་
མཛོད། །
ཅེས་ཞུས་པའི་ལན་དུ་སླར་ཡང་རྒྱལ་པོས་འདི་ལྟར།
ལན་ཅིག་ཚུར་ལ་ཉོན་དང་རིགས་བཟང་བྲམ་ཟེའི་་་་་་
དབང་པོ། །
ལས་ཀྱིས་བསྐོས་པའི་གྲོགས་མཆོག་སེམས་ལ་འདི་ལྟར་་་་
ཞོག་ཅིག །
གདན་མེད་ས་ལ་སྡོད་འདི་རིན་ཆེན་ཁྲི་ལས་ལྷག་གོ། །
ཡབ་ཡུམ་མཆོད་པའི་ལྷག་མ་འདོད་ཡོན་བརྒྱ་ལས་་་་་་་
དགའ་འོ། །
ཚེ་འདིའི་ཕ་མར་བཀུར་བའི་ཡོན་ཏན་བསམ་གྱིས་མ་་་་
ཁྱབ། །



རྒྱལ་སྲིད་སྡུག་བསྔལ་མེ་ལ་གྲོགས་པོས་བུ་ང་མ་སྲེག །
ཅེས་གསུངས་པ་ལ་བྲམ་ཟེས་བསམས་པ། ཡབ་ཡུམ་གྱི་་་་༌
ཞབས་འདེགས་སྒྲུབ་པའི་དགོངས་པ་གཞན་གྱིས་བསྒྱུར་མི་་
ཐུབ་པ་ཞིག་ཡིན་ཚོད་འདུག་ཀྱང༌། ད་དུང་ཐབས་ཤེས་བྱ་
དགོས་སྙམ་སྟེ་ཞུས་པ།
ཡང་གཅིག་ལེགས་པར་གསོན་དང་རྒྱལ་སྲས་མི་ལ་་་་་་
ཡི་དབང་པོ། །
བདག་གིས་ཐོས་པའི་གནས་ཚུལ་མ་གསང་དྲང་པོར་་་་་
ཞུ་འོ། །
རང་རེའི་དཔག་བསམ་ཤིང་དེ་གསེར་གྱི་ཆར་ཆེན་ཕབ་་
ནས། །
རྒྱལ་པོ་མ་བཞུགས་རྗེས་སུ་ནམ་མཁར་སོང་ཞེས་ཟེར་་་་་
ད་དུང་མ་ཏང་ག་ཞེས་གྲུབ་རིགས་རྒྱལ་ཕྲན་དེས་་་་་་་
ཀྱང༌། །
རང་རེའི་རྒྱལ་སྲིད་ཆེན་པོ་བསམ་སྦྱོར་ངན་གཤོམ་བྱེད་
ཟེར། །
འདི་འདྲ་བདེན་པར་ངེས་ནས་རྒྱལ་པོ་བཏང་སྙོམས་་་་་
མ་བཞུགས། །
འཕྲལ་དུ་རང་རེ་དཔོན་གཡོག་རྒྱལ་ཁབ་ཆེན་པོར་་་་་་་
ཕེབས་མཛོད། །



ཅེས་ཞུས་པ་ལ་སླར་ཡང་གསུངས་པ།
ཡང་གཅིག་ང་ལ་ཉོན་དང་བློ་ལྡན་གྲོགས་པོ་གཉེན་་་་་་
བཟང་། །
རྒྱལ་སྲིད་འཛིན་པའི་དུས་སུ་དཀོན་མཆོག་སྲི་ཞུ་་་་
མཆོད་ཡོད། ། །
ཆོས་མཐུན་ཁྲིམས་དང་སྦྱིན་པས་འཁོར་འབངས་བུ་་་་་་
བཞིན་བསྐྱངས་ཡོད། །
ད་སྟེ་རྒྱལ་སྲིད་དབྲོག་ཀྱང་བདག་ཉིད་དགའ་བར་བྱེད་
དོ། །
སྙིང་མེད་སྒྱུ་མའི་དཔལ་འབྱོར་བདག་ལ་དགོས་པ་མེད་་
དོ། །
གནོད་ལན་གནོད་པས་འཇལ་བའི་ལས་ངན་དེ་འདྲ་མི་
བྱེད། ། །
དེ་བས་ཡབ་ཀྱི་བཀའ་བཞིན་དཀའ་ཐུབ་བཞུགས་་་་་་་
གནས་འཚོལ་ལོ། །
མ་ལ་ཡ་ཡི་རི་ལ་རང་རེ་དཔོན་གཡོག་ཆས་འགྲོ། །
ཞེས་གསུངས་པ་ལ་བྲམ་ཟེས་ཀྱང་། ད་ཆ་བདག་གིས་ཞུས་
པར་མ་གསན་ན་མང་པོ་ཞུ་མི་འཚལ་བས་བཀའ་བཞིན་བགྱིད་
དོ་ཞེས་ཞུས། དེ་ནས་དཔོན་གཡོག་གཉིས་ཀ་ཕྱག་ཕེབས་སོ།
གང་མཚམས་ཕེབས་པའི་ས་ན་དགེ་མཚན་ཁྱད་དུ་འཕགས་
པའི་རི་བོ་མ་ལ་ཡ་དེ་ཉིད་མཐོང་མ་ཐག་ཏུ་བྲམ་ཟེའི་ཡིད་ལ་



སྔར་ན་མེད་པའི་དགའ་བ་མཆོག་ཏུ་སྐྱེས་ནས་རྒྱལ་པོ་ལ་ཞུས་
པ་འདི་ལྟར།
ཨེ་མ་མི་ཡི་ལྷ་མཆོག་བྱམས་བརྩེ་ཅན། ། །
སྙན་གྱིས་གླུ་གསོན་སྤྱན་གྱིས་གཟིགས་མོ་མཛོད། །
ངོ་མཚར་ལྟད་མོ་འདི་ཡི་ཆེ་ལུགས་ཀྱིས། །
དགོས་པའི་རི་བོ་མཆོག་དེ་ཨེ་ལགས་སམ། །
རི་ཀླུང་འགེངས་པའི་ཙན་དན་དྲི་ཞིམ་ཞིང་། །
ཤིན་ཏུ་བསིལ་བའི་ཆུ་ཀླུང་དུམ་བུར་རྒྱུག །
ཤིང་ཏོག་སྣ་ཚོགས་རིན་ཆེན་ཕྲ་ཚོམ་འདྲ། །
རི་དྭགས་རྣམས་ཀྱང་ལྷ་ཁྱོད་བསུ་བ་བཞིན། །
གཟིགས་ཤིག་གཟིགས་ཤིག་དཀའ་ཐུབ་ནགས་ཚལ་་་
འདི། །
ཡབ་ཡུམ་མཉེས་པའི་མཆོད་པར་བཞེངས་པ་འདྲ། །
ཞེས་ཞུས་པ་ལ་རྒྱལ་པོའང་ཐུགས་ཤིན་ཏུ་དགྱེས་ཏེ། གྲོགས་
པོས་ཇི་ལྟར་ཟེར་བ་བཞིན་གནས་མཆོག་འདི་ནི་ཤིན་ཏུ་འོས་
པ་ཞིག་བྱུང་བ་ཙམ་མ་ཟད། ངའི་མིག་གཡས་པའང་མང་དུ་
འཕྲིག་པ་འདི་ལ་བརྟགས་ན་ད་སྟེ་རང་ཅག་གི་བསམ་དོན་
གྲུབ་པར་གདོན་མི་ཟའོ་ཞེས་གསུངས་ནས་གླུ་བཞེས་པ་འདི་
ལྟར། །
མཁྱེན་དང་སྟོན་པ་བླ་མེད་རྫོགས་སངས་རྒྱས། །
སྲིད་ཞིའི་འཇིགས་ལས་སྐྱོབ་པ་དམ་པའི་ཆོས། །



བསླབ་གསུམ་བཤད་སྒྲུབ་འཛིན་པའི་དགེ་འདུན་ཏེ། །
དཀོན་མཆོག་རིན་ཆེན་གསུམ་ལ་གུས་ཕྱག་འཚལ། །
སྤྱད་པས་མི་ངོམས་མི་རྟག་སྡུག་བསྔལ་རྒྱུ། །
འཁོར་བའི་དཔལ་འབྱོར་དུག་བཞིན་མཐོང་ལགས་་་་
ཀྱང༌། །
ཆོས་ཀྱི་མཐུན་རྐྱེན་འཛོམས་པའི་ཡུལ་ལྗོངས་འདི། །
མཐོང་ཙམ་ཉིད་ནས་སྙིང་ལ་བདུད་རྩི་བྱུང་། །
དྲི་ཞིམ་ལྗོན་ཤིང་ཕྲེང་བ་འཁྲིགས་པའི་བར། །
བག་ཕེབས་རི་དྭགས་མ་བུ་རྩེད་འཇོས་བྲེལ། །
མེ་ཏོག་འབྲས་བུ་སྣ་ཚོགས་འབར་བའི་ཁྲོད། །
ཁུ་བྱུག་བུ་མོ་ཁྱུ་བསྡེབས་གླུ་དབྱངས་ལེན། ། །
གཙང་བསིལ་ཆུ་རྒྱུན་ལྷུང་ལྷུང་འབབ་པ་ལ། །
བྱ་དང་བྱིའུ་མགྲིན་པ་ཀྱོག་ཅིང་འཐུང༌། །
སྤྲིན་འདྲ་གཡོ་འདྲའི་གླང་པོ་ཆེ་རྣམས་ཀྱང་། །
ནགས་ཀྱི་སྲུང་མ་བཞིན་དུ་དུལ་ཞིང་མཛེས། །
ཉེ་བར་འཁོར་བའི་ཡམ་ཤིང་ཀུ་ཤ་དང༌། །
རྩ་བ་འབྲས་བུ་ལ་སོགས་དགོས་དགུ་འཛོམས། །
ནེ་ཙོའི་རིག་བྱེད་ཚིག་དག་སྨྲ་ལུགས་འདིས། །
ཐུབ་པ་གཞན་ཡང་ཏིང་འཛིན་སྒོམ་མམ་སྙམ། །
འདི་འདྲ་ཡབ་ཀྱིས་གཟིགས་ན་དགའ་བ་ལགས། །
ད་ལྟ་ཡུམ་གྱིས་གཟིགས་ན་སྐྱིད་པ་ལགས། །



ཞེས་ གསུངས་ནས་དཔོན་གཡོག་གཉིས་ ཀ་ཤིན་ཏུ་དགྱེས་་་་་
བཞིན་པར་ཆགས་ཤིང་བཞུགས་པའི་སྐབས། དེའི་ཚེ་དེའི་
དུས་ན་མ་ལ་ཡའི་རི་བོ་དང་འདབ་ཆགས་པའི་ས་ཆ་ཞིག་ལ།
དྲི་ཟའི་རིགས་ལས་གྲུབ་པའི་རྒྱལ་པོ་ཆེན་པོ་གཏོང་བ་དང་
སྙིང་རྗེ་ལ་སོགས་པའི་ཡོན་ཏན་དང་ལྡན་པ་ཀུན་ གྱི་དབྱིག་
ཅེས་བྱ་བ་དང་བཙུན་མོ་ལྷ་མོ་བཤེས་ཀྱི་ཡུམ་ཞེས་བྱ་བ་ཞི་དུལ་
བག་ཡོད་ཀྱི་ཚུལ་དང་ལྡན་པ་གཉིས་ལ། སྲས་བཤེས་ཀྱི་་
དབྱིག་གཉེན་ཞེས་བྱ་བ་སྒྱུ་རྩལ་དཔུང་སྟོབས་ཀྱི་བདག་པོ་ཞིག་
དང༌། སྲས་མོ་མ་ལ་ཡ་ཅན་མ་ཞེས་བྱ་བ་མཛེས་སྡུག་ལྟ་བས་
མི་ངོམས་ཤིང༌། རྒྱུད་མངས་བསྐུལ་བ་ལ་ཤིན་ཏུ་མཁས་པ་
ཞིག་ཡོད་པ་ལས་མ་ལ་ཡའི་ཙན་དན་གྱི་ནགས་ཁྲོད་དེ་ན་ལྷ་
ཆེན་དབང་ཕྱུག་གི་བཙུན་མོ་ལྷ་མོ་གོ་རཱི་འམ་ཨུ་མ་གནས་ཤིང་
མཆོད་པའི་ཁང་པ་གསེར་ལས་གྲུབ་པ་གོ་རིའི་ཁང་པ་ཞེས་བྱ་
བ་ཞིག་ཡོད་པ་དེར་མ་ལ་ཡ་ཅན་མ་དང་། དེའི་གཡོག་མོ་མ་
ཏ་ལི་ཀའམ་མེ་ཏྲག་གསར་པ་ཅན་ཞེས་བྱ་བ་བློ་གསལ་སྤྱང་
རིག་འཛོམས་པ་ཞིག་ཡོད་པ་གཉིས་ཀྱང་གོ་རཱི་མ་མཆོད་ཅིང་
དེའི་ཉེ་ལོགས་ ཤིག་ཏུ་མགྲིན་པའི་ གླུ་དང་ཆབས་ཅིག་རྒྱུད་་་
མངས་འཁྲོལ་བཞིན་དུ་ཡོད་པ་ལ། དེའི་ཉེ་འཁོར་གྱི་འི་་་་
དྭགས་རྣམས་ཀྱང་ཁ་ན་རྩྭ་སྔོན་པོ་ཟ་བཞིན་དུ་ སོ་བསྡམས་
ནས་རྣ་བ་དག་ཀྲོང་ཀྲོང་དུ་ཉན་པའི་ཚུལ་གྱིས་འཁོད་པ་ལ།
རྒྱལ་པོས་ཀྱང་ལེགས་པར་གསན་པས་བུད་མེད་ཀྱི་སྐད་འདྲ་
10



བའི་གླུ་གསལ་པོ་རང་མིན་པ་ཞིག་དང་། རྒྱུད་མངས་ཀྱི་སྒྲ་
འདྲ་བ་ཞིག་ལྷང་ལྷང་གསན་པས་བྲམ་ཟེ་ལ་གསུངས་པ། ཀྱེ་
གྲོགས་པོ་ཚུར་ཤོག་ཅིག འདི་ན་ལྷ་དག་མཉེས་པའི་རྟགས་
སམ་གང་ལྟར་བུད་མེད་ཀྱི་སྐད་དང་རྒྱུད་མངས་ཀྱི་སྒྲ་འདྲ་བ་
ལྷང་ལྷང་བ་འདི་ཉིད་ཉོན་ཅིག་གསུངས་པ་ལ་བྲམ་ཟེས་ཞུས་
པ། རྒྱལ་པོ་ཆེན་པོ་མྱུར་བར་ཚུར་གཤེགས། རང་རེ་་་་
གཉིས་ཀྱང་ལྷ་དང་ལྷའི་གནས་བལྟའོ། ལྷག་པར་བདག་ནི་
ལྷའི་བུད་མེད་ཁོ་ན་ལ་བལྟ་བར་བྱའོ་ཞེས་ཞུས་ནས་འུར་ཏེ་
འགྲོ་བ་ལ་རྒྱལ་པོས། གྲོགས་པོ་དེ་ལྟ་བུའི་བརྡབ་ཞོགས་མ་
བྱེད་ཅིག་ལྷ་ནི་རང་རེས་མཐོང་བ་དཀོན་ཞིང་། མཐོང་
ན་ཕྱག་བྱ་བའི་ཡུལ་ཡིན་ནོ། དེས་ན་རང་རེ་མི་དག་གིས་
མཐོང་ན་ཡལ་བའམ་ནམ་མཁའ་ལ་འཕུར་སྲིད་པས་སྔ་འཕྲོས་
ཤིང་ཏ་མ་ལའི་ཡལ་གའི་སྟེང་ནས་མི་མངོན་པའི་ཐབས་ཀྱིས་
བལྟ་བར་བྱའོ་ཞེས་ལྗོན་པའི་གསེབ་ཏུ་ཡིབ་སྟེ་བཞུགས་པ་ལ།
སྐབས་འདིར་གོས་རྒྱན་ཕུན་སུམ་ཚོགས་པས་ལེགས་པར་སྤྲས་
པའི་མ་ལ་ཡ་ ཅན་མ་དཔོན་གཡོག་ གཉིས་ ཕྱག་ ཕེབས་ནས།
གོ་རཱི་མཆོད་པའི་སླད་དུ་རྒྱུད་མངས་བསྐུལ་བ་དང་ཆབས་ཅིག་
ཏུ་མ་ལ་ཡ་ཅན་མས་གླུ་བླངས་པ་འདི་ལྟར། །
གོ་རཱི་རབ་མཛེས་ཟླ་བཞིན་ཨུཏྤལ་མིག །
ལྷ་ཆེན་དགའ་བ་སྒྲུབ་པའི་བཅོམ་ལྡན་མ། །
ཁྱོད་ལ་མཆོད་ཅིང་གསོལ་བའི་བུ་མོ་བདག །
11



མངོན་པར་འདོད་པ་མྱུར་དུ་གྲུབ་པར་མཛོད། །
ཅེས་ཟེར་བ་ལ་གཡོག་མོས་ཁྲེལ་རྒོད་དང་བཅས་ཞུས་པ། ཀྱེ་
རྗེའི་སྲས་མོ། གཽ་རཱི་སྙིང་རྗེ་མེད་པ་འདིའི་མདུན་དུ་རྒྱུད་
མངས་བསྒྲགས་པས་ཅི་ཞིག་བྱ། ད་བར་ཡུན་རིང་པོ་དེ་ཙམ་
ཞིག་གསོལ་བ་བཏབ་ཅིང་གཞོན་ནུ་མའི་དཀའ་ཐུབ་བསྟེན་
ནས་བསྡད་ཀྱང་དངོས་གྲུབ་གང་ཡང་མ་མཆིས་ཞེས་ཞུས་ནས་
རྒྱུད་མངས་ཚུར་འཕྲོགས་པ་ལ་སྲས་མོས་གསུངས་པ། བུ་མོ་
བཅོམ་ལྡན་འདས་མ་ལ་མ་སྨོད་ཅིག བཅོམ་ ལྡན་མ་་་་་
བདག་ལ་བཀའ་དྲིན་མཛད་པ་འདྲའོ། དེ་ཡང་ངའི་རྨི་ལམ་
དུ་གོ་རིའི་ཞལ་ནས། ཁྱོད་རྒྱུད་མངས་བསྐུལ་བ་ལ་མཁས་པ་
དང༌། ང་ལ་ཐུན་མོང་མ་ཡིན་པའི་དད་པ་འདིས་ང་དགའ་
ཞིང་ཚིམས་སོ། དེ་བས་ན་རིང་པོ་མ་ལོན་པར་རིག་པ་་་
འཛིན་པའི་འཁོར་ལོས་བསྒྱུར་བའི་རྒྱལ་པོས་ཁྱོད་ཀྱི་ལག་པ་
འཛིན་པར་འགྱུར་རོ། ཞེས་གསུང་བ་ཞིག་བྱུང་ཚུལ་བརྗོད་
པས། གཡོག་མོ་ཤིན་ཏུ་དགའ་སྟེ་ཅུང་ཟད་འཕར་བ་དང་
བཅས་ དེ་ ལྟར་ ཡིན་ ན་ དངོས་ གྲུབ་ རྩོལ་ བ་ ལགས་ པས།
བདག་ཀྱང་བློ་བདེའོ་ཞེས་པ་སོགས་ཀྱི་གླེང་མོ་བྱེད་པ་རྒྱལ་པོ་
དཔོན་གཡོག་གིས་གཟིགས་ཤིང་གསན་ནས། གཉེན་བཟང་
གིས། ཕ་ལ་ཕ་ལ། ངོ་མཚར་རོ་ངོ་མཚར་རོ། གཟིགས་
ཤིག་གཟིགས་ཤིག གླུ་དང་རྒྱུད་མངས་སྙན་པ་ཙམ་མ་ཟད་
ལང་ཚོའི་དཔལ་ཡོན་མཛེས་ཤིང་སྙིང་དུ་སྡུག་པ་འདི་འདྲ་ལྷ་
12



མོའམ། ཀླུ་མོའམ། ཡང་ན་རིག་པ་འཛིན་པ་དང་གྲུབ་
པའི་རིགས་ཀྱི་བུ་མོ་གང་ཞིག་ཡིན་ནམ། གང་ལྟར་ན་ཡང་
བདག་གི་ཡིད་འཕྲོགས་ཏེ་སྨྱོ་བ་ལྟ་བུ་ལགས་སོ་ཞེས་ཞུས་པ་ལ་
རྒྱལ་པོས་གྲོགས་པོ་བརྡབ་ཞོགས་མ་བྱེད་པར་ལེགས་པར་ཉོན་
ཅིག་གསུངས་ནས་འདི་ལྟར། །
བདེན་ནོ་བདེན་ནོ་བློ་དང་མཐུན་པའི་གྲོགས། །
ཡིད་འོང་མཛེས་མ་འདི་འདྲ་ག་ནས་འོངས། །
ལྷ་ཀླུ་དྲི་ཟ་མི་སོགས་སུའི་བུ་མོ། །
རྨི་ལམ་ཡིན་ནམ་མངོན་སུམ་ཇི་ལྟར་ཡིན། ། །
ཞེས་གསུངས་པའི་མཇུག་ཏུ། བྲམ་ཟེས་ད་སྟེ་མྱུར་བར་ཚུར་
ཕེབས་ཞེས་སྐད་ཅིག་ཉིད་ལ་ ཕྱིན་ཏེ། མ་ལ་ཡ་ ཅན་མའི་
ལག་པ་ནས་བཟུང་བ་དང་ཆབས་ཅིག འོ་དངོས་གྲུབ་སྟེར་
བ་འདི་ཡིན་ནོ་ཞེས་བྱས་པས། མ་ལ་ཡ་ཅན་མ་ནི་ཤིན་ཏུ་
འཇིགས་ཀྱང་འཇིགས་ལ། རྒྱལ་པོའི་ཞལ་རས་མཇལ་བས་
དགའ་ཡང་དགའ་སྟེ་རང་གི་གཡོག་མོ་ལ་འདི་འདྲ་སུ་ཞིག་
ཅེས་དྲིས་པར། མེ་ཏོག་གསར་པས་སྐད་ཆུང་ངུས་འདི་ནི་
གཞན་དང་མི་འདྲ་བས་ཁྱད་དུ་འཕགས་པ་ཞིག་འདུག་པས་
བཅོམ་ལྡན་མས་བཀའ་དྲིན་མཛད་པ་དེ་ཡིན་ནམ་སྙམ་མོ་ཞུས་
པས། ང་ནི་ཤིན་ཏུ་འཇིགས་པས་བལྟ་བར་མི་ནུས་སོ་ཞེས་
དགའ་བ་དང་ཆགས་པ་དང་ངོ་ཚ་བའི་སྒོ་ནས་གདོང་གཞན་
དུ་གཡོལ་ནས་བསྡད་པ་ལ་རྒྱལ་པོའི་ཞལ་ནས་འདི་ལྟར། །
13



ཚུར་ལ་ཉོན་དང་གཟུགས་མཛེས་ཡིད་འོང་མ། །
ལྷ་ཀླུ་མི་སོགས་སུ་ཡི་བུ་མོ་ཡིན། །
སོར་མོས་རྒྱུད་མངས་བསྐུལ་བ་མཁས་ལུགས་ཀྱིས། །
དྲི་ཟའི་ན་ཆུང་ཞིག་ཀྱང་མ་ཡིན་ནམ། །
གནས་འདིར་རང་རེ་གློ་བུར་འཕྲད་ལུགས་ལ། ། ་
བསམས་ན་ལས་དབང་བཙན་པོས་བཀུག་པ་འདྲ། །
མགྲིན་པ་བཏེགས་ལ་མིག་གིས་ཚུར་ལྟོས་དང༌། །
མ་གསང་དྲང་པོའི་གཏམ་ཞིག་ང་ལ་ཤོད། །
ཅེས་གསུངས་པ་ལ་མ་ལ་ཡ་ཅན་མས་གང་ཡང་ཞུ་མ་ནུས་པར་
གཡོག་མོ་ལ་སུག་བརྒྱབ་པར་བརྟེན་མེ་ཏོག་གསར་པས་ཞུས་པ།
ཨེ་མ་མཐུ་དང་ངོ་མཚར་ཅན་འདི་དག་ལ་ལན་ཙམ་ཡང་མ་
ཞུས་པས་ག་ལ་འོང་། གལ་ཏེ་གནས་སྐབས་རྗེའི་སྲས་མོས་
གསུང་མ་ནུས་ན་བདག་གིས་ཞུའོ། ཞེས་འདི་ལྟར།
ཨེ་མ་ངོ་མཚར་ཆེ་བའི་དཔོན་གཡོག་གཉིས། །
བུ་མོས་ཚིག་གསུམ་ཞུ་བ་གསན་པར་ཞུ། །
བདག་ཅག་གོ་རཱི་མཆོད་ཕྱིར་ཡོང་བ་ཡིན། །
སུ་ཡིན་རྒྱུ་མཚན་རིམ་གྱིས་ཞུས་པས་ཆོག །
ཕེབས་པ་ལེགས་སོ་སྐུ་ངལ་མ་གྱུར་ཏམ། །་
ཐུགས་བྲེལ་མ་མཛད་དགྱེས་པའི་གདན་ན་བཞུགས། །
རྒྱལ་སྲིད་དཔག་བསམ་ཤིང་བཅས་ཡོངས་གཏོང་་་་་་
བའི། །



གྲགས་ལྡན་རིག་འཛིན་རྒྱལ་པོ་ཁྱེད་ལགས་སམ། །
སྲས་མོ་འདི་ཡང་གྲུབ་རིགས་སྙིང་པོའི་བཅུད། །
གྲགས་ལྡན་མ་ལ་ཡ་ཅན་ཞེས་བྱ་འོ། །།
ཞེས་ཟེར་བ་ལ་སྲས་མོས། བུ་མོ་དེ་འདྲའི་འཕེར་ཤ་མ་བྱེད་
ཅིག དཀའ་ཐུབ་པ་འགའ་ཞིག་གིས་མཐོང་ན་རང་རེ་་་་
གཉིས་ལ་མིང་ངན་པའང་འོང་ངོ་ཞེས་བརྗོད་ཅིང་། བྲམ་
ཟེས་འདི་ནི་ལེགས་པར་སྨྲ་བ་ཞིག་འདུག་པས་ཡུད་ཙམ་སྐུ་
ངལ་གསོ་བཞིན་བཞུགས་པ་ལེགས་སོ་ཞེས་བཞུགས་མ་ཐག་
པའི་སྐབས་འདིར་གློ་བུར་དུ་ལྷའི་དབང་པོ་བརྒྱ་བྱིན་གྱི་སྤྲུལ་
པའམ་གོ་རིའི་སྤྲུལ་པ་དྲང་སྲོང་ཞིག་ཕྱག་ཕེབས་ནས་མ་ལ་ཡ་
ཅན་མ་ལ་སྤྱན་ཧྲིག་ལྡིར་གཟིགས་ནས་གསུངས་པ།
ཕ་གཅིག་བླ་མ་རྣམས་ལ་སྒོ་གསུམ་གུས་ཕྱག་འཚལ་་་་་
ལོ། །་་
ཡང་གཅིག་དཀོན་མཆོག་གསུམ་ལ་དྲང་སྲོང་མཆོད་་་་
དབྱངས་འབུལ་ལོ། ། །
རང་གཞན་དུས་གསུམ་དགེ་བས་སངས་རྒྱས་བསྟན་པ་་
རྒྱས་ཤོག །
མཁའ་མཉམ་འགྲོ་བ་མ་ལུས་ཕན་བདེའི་ལམ་ལ་འཁོད་
ཅིག །
བུ་མོའི་རིགས་ཀྱི་བདག་པོ་ལྷ་དབང་བརྒྱ་བྱིན་བཀའ་
ལས། །



ཉིན་དགུང་མཆོད་སྦྱིན་ཡོལ་སྲིད་ད་ལྟ་བོས་ཤོག་་་་
གསུངས་བྱུང༌། །
དོན་དེ་ཐུགས་ལ་བཞག་ནས་མགྱོགས་པར་ཕེབས་་་་་་་་
ལུགས་མཛོད་ཅིག །
ང་ཡང་མི་སྡོད་ཆས་འགྲོ་གོ་རཱིའི་ཁང་པར་ཆས་་་་་་་་
འགྲོ། །
ཞེས་གསུངས་པ་ལ། མ་ལ་ཡ་ཅན་མས་དྲང་སྲོང་ལ་ཕྱག་
འཚལ་ཏེ་ཞུས་པ།
སྐྱབས་སུ་མཆི་འོ་བླ་མ་དཀོན་མཆོག་གསུམ། ། །
བྱིན་གྱིས་རློབས་ཤིག་མ་དང་མཁའ་འགྲོའི་ཚོགས། །
ཁྱད་པར་བདག་གི་སྐྱབས་ཅིག་བཅོམ་ལྡན་མ། ། །
གོ་རིའི་ཞབས་ལ་བུ་མོས་ཕྱག་འཚལ་ལོ། །
བསླབ་པ་གསུམ་འཛིན་དམིགས་མེད་སྙིང་རྗེའི་་་་་་་
གཏེར། །
ཐུབ་པ་ཆེན་པོ་བདག་ལ་དགོངས་སུ་གསོལ། །
ནགས་འདིར་གློ་བུར་ཡོང་བ་འདི་ལགས་ཀྱང་། །
ནོངས་པ་མེད་ཕྱིར་བཟོད་པ་བཞེས་པར་མཛོད། །
ཐོབ་པར་དཀའ་བ་ལྷ་ཡི་དབང་པོའི་བཀའ། །
ཁྱད་པར་དྲང་སྲོང་གསུང་བཞིན་བདག་འགྲོ་འོ། །
ཞེས་ཞུས་པའི་སྐབས་སུ་དྲང་སྲོང་གིས་རྒྱལ་པོ་ཆེན་པོའི་སྐུའི་
མཚན་དཔེ་སོགས་ལ་ལེགས་པར་བརྟག་པས་འཁོར་ལོས་་་་་



བསྒྱུར་བའི་མཚན་མ་མཐའ་དག་ལེགས་པར་ཚང་བ་ལ་ངོ་
མཚར་མཆོག་ཏུ་སྐྱེས་ཏེ་རྒྱལ་པོ་ལ་གསུངས་པ་འདི་ལྟར།
ཨེ་མ་མདུན་ན་ཡོད་པའི་སྐྱེས་བུ་ངོ་མཚར་ཅན་ཁྱོད། །
རྐང་རྗེས་འདི་ལ་བལྟས་ན་རྐང་ལག་འཁོར་ལོ་མེད་་་་་
དམ། །
མགོ་ལ་གཙུག་གཏོར་མཐོ་ཞིང་སྨིན་མཚམས་མཛོད་སྤུ་་་
དཀར་བ། །
སེང་གེའི་རོ་སྟོད་རྒྱས་ཤིང་པད་མའི་སྤྱན་དཀྱུས་རིང་་་་
བ། །
བསྐལ་མང་བསོད་ནམས་བསགས་པའི་འབྲས་རྟགས་་་་
མཚན་དཔེས་བརྒྱན་འདུག །
འཁོར་ལོས་བསྒྱུར་བའི་དཔལ་ལ་མྱུར་དུ་སྤྱོད་པར་ངེས་
སོ། །
སྐྱེས་བུ་དམ་པ་ཁྱོད་ནི་སྤྲིན་གྱི་བཞོན་པ་མིན་ནམ། །
ཨེ་མ་ངོ་མཚར་ཆེ་འོ་སུ་ཡིན་དྲང་པོར་པགསུངས་ཤིག །
ཅེས་གསུངས་པ་ལ་རྒྱལ་པོས་བདག་སྤྲིན་གྱི་བཞོན་པ་ལགས་
པས་བླ་མ་ཁྱེད་ལ་ཕྱག་འཚལ་ལོ་གསུངས་པས། དྲང་སྲོང་
གིས་ཁྱེད་ཉིད་བདག་ཅག་གི་བླ་མ་ལགས་ན་མ་བཞེངས་པར་
བདེ་བར་ཞུགས་ཤིག རྒྱལ་པོ་ཆེན་པོ་ཁྱེད་དགེ་བར་གྱུར་
ཅིག བུ་མོ་འདི་ཡང་རྒྱལ་པོའི་སྲས་མོ་ལགས་ན་ཤིན་ཏུ་འོས་
ཤིང་འཚམས་པའི་བདག་པོའི་སྐལ་བ་དང་ལྡན་པར་གྱུར་ཅིག



ཅེས་ཤིས་པའི་ཚིག་བརྗོད་ནས་མ་ལ་ཡ་ཅན་མ་དཔོན་གཡོག་
དང་ལྷན་ཅིག་ཏུ་སོང་བར་གྱུར་ཏོ། དེའི་ཚེ་མ་ལ་ཡ་ཅན་མ་
ནི་རྒྱལ་པོ་ལ་ཤིན་ ཏུ་ཆགས་པའི་དབང་གིས་ཡང་དང་ཡང་
ནས་མིག་ཟུར་གྱིས་ལྟ་ཞིང་། གོམ་པ་ལེ་ལོས་ལྡིར་བཞིན་དུ་
འགྲོ་བ་ལ། རྒྱལ་པོའི་ཐུགས་རབ་ཏུ་ཆགས་པའི་སྤྱན་གྱིས་
སྐྱེལ་མ་མཛད་ཅིང་། ཤུགས་རིང་ནར་གྱིས་ཕྱུང་བཞིན་དུ་
ཕྱག་འགྲམ་པ་ལ་གཏད་དེ་ཅི་ཡང་མི་གསུངས་པར་བཞུགས་པ་
ལ་བྲམ་ཟེ་གཉེན་བཟང་གིས་ཞུས་པ། རྒྱལ་པོ་རང་རེས་ལྟད་
མོ་ཤིན་ཏུ་ཆེ་བ་མཐོང་ངོ༌། ད་ནི་ཉིན་དགུང་ཡང་ཟིན་པས་
བདག་ནི་ཉི་མ་མང་པོ་སོང་བ་བཞིན་དུ་གྲོཁྲུ་པ་ལ་ལྟོགས་པའི་
མེ་ཡང་ལྷབ་ལྷབ་འབར་བར་བྱེད་དོ། དེས་ན་དཀའ་ཐུབ་པ་
འགའ་ ཞིག་ ལས་ འཚོ་ བ་ སློངས་ ཏེ་ སྲོག་ བཟུང༌ བགྲུ་ བྱའོ།
ཞེས་ཞུས་པ་ལ་རྒྱལ་པོས་གསུངས་པ།
ལེགས་པར་ཉོན་དང་བདག་ལ་གདུང་བའི་གྲོགས། །
བསམ་པར་མཛོད་དང་དེ་འདྲའི་བུ་མོ་ཞིག །
ནུ་འབུར་གཉིས་དང་མཚང་ར་རྒྱས་པའི་བར། །
སྐེད་པ་ཕྲ་བ་སྒྲིབ་ཕྱིར་དོ་ཤལ་མཛེས། །
རིན་ཆེན་རྒྱན་གྱིས་ནག་སྣུམ་སྐྲ་བཅིངས་པའི། །
ཟུར་མིག་ཟིམ་བུས་བདག་གི་བྱང་རྩེ་དཀྲུག །
དེ་འདྲའི་བུ་མོ་སྙིང་ལ་བསམ་པ་ལས། །
བདག་ནི་ཟས་ལ་དགའ་བའི་བློ་མ་མཆིས། །



བདེན་ནོ་བདེན་ནོ་གྲོགས་པོ་ད་འགྲོ་འོ། །
སླར་ཡང་གནས་འདི་ལྟ་བར་བདག་སྤྲོ་འོ། །
ཞེས་ གསུངས་ ནས་ སྐབས་ གཅིག་ རང་ གནས་ སུ་ ཕེབས་ སོ།
དེའི་ཚེ་མ་ལ་ཡ་ཅན་མ་ཡང་རྒྱལ་པོ་ཉིད་ལ་སེམས་ཆགས་པའི་
གདུང་བས་མནར་བཞིན་དུ་མཚན་མོ་དེ་མི་ཁྱོལ་བཞིན་དུ་
བསྐྱལ། དེའི་སང་ཉིན་གཡོག་མོ་ལ་གསུངས་པ། དེ་རིང་
ཇོ་བོ་བཤེས་ཀྱི་དབྱིག་གཉེན་ཕེབས་མིན་ལྟོས་ཤིག་ཅེས་་་་་་་
གསུངས་པ་ལྟར། སྐབས་འདིར་གཡོག་མོ་མེ་ཏོག་གསར་པ་
ཅན་ཕྱག་ཕེབས་ནས་འདི་ལྟར། །
སྐྱབས་གནས་དམ་པ་རྣམས་ལ་ཕྱག་འཚལ་ལོ། །
བུ་མོའི་བཅས་པ་ཆོས་བཞིན་གྲུབ་པར་ཤོག །
བདགཊལ་རྟག་ཏུ་བརྩེ་བའི་བཀའ་དྲིན་ཅན། །
ལྷ་ལས་ལྷག་པའི་སྲས་ལེས་འདི་སྐད་གསུངས། །
བདག་གི་ཇོ་བོ་བཤེས་ཀྱི་དབྱིག་གཉེན་དེ། །
ཕེབས་སམ་མི་ཕེབས་ལེགས་པར་ལྟོས་ཤིག་གསུངས། །
དཔོན་གྱིས་ཅི་གསུངས་གཡོག་གིས་སྒྲུབ་པ་ཡིན། །
ད་ཡང་མི་སྡོད་ད་ཡང་ཆས་ནི་འགྲོ། །
ཞེས་ཟེར་ནས་ཕྱོགས་ཐམས་ཅད་དུ་འབིགས་ར་བྱེད་བཞིན་དུ་
ལྟ་ བཞིན་འགྲོ་བར་བྱེད་དོ། དེའི་ཚེ་མ་ལ་ཡ་ ཅན་མ་ནི་་་
སེམས་མི་ཟིན་པ་ལྟ་བུས་གཡོག་མོ་སྤྱོད་བཟང་མ་ཞེས་བྱ་བ་ལ་
དེའི་གོང་སྔ་བར་གསུངས་པ། ངའི་ལུས་ནི་སྟོན་ཀའི་ཚ་བས་
19



གདུངས་པ་བཞིན་དུ་ཤིན་ཏུ་ཚ་བས་གཟེར་ཞིང་། སེམས་
ཀྱང་བན་བུན་དུ་མཆིས་སོ། དེས་ན་ཁྱོད་སོང་ལ་ཆུ་ ཤིང་
གཞོན་ནུའི་འདབ་མས་བསྒྲིབས་པ་ཙན་དན་འཁྲི་ཤིང་གི་ཁང་
པར་ཟླ་བ་ཆུ་ཤེལ་གྱི་རྡོ་ལ་ངའི་སྡོད་གནས་བཟོས་ ཤིག་ཅེས་
གསུངས་པ་ལྟར་སྤྱོད་བཟང་མ་ཕྱིན་ནས་ཡར་འོང་བ་མེ་ཏོག་
གསར་པ་དང་འཕྲད་དོ། དེ་ཕྱིར་སྐབས་འདིར་གཡོག་མོ་
སྤྱོད་བཟང་མ་ཞེས་བྱ་བ་ཕྱག་ཕེབས་ནས་འདི་ལྟར།
ཚུར་ལ་གསོན་དང་ཨ་ལྕེ་མཁྱེན་པ་ཅན། །
བུ་མོ་བདག་ལ་སྙན་གྱི་དབང་པོ་གཏོད། །
གྲོགས་མོ་བདག་གིས་སྲས་མོའི་བཀའ་བཞིན་དུ། །
ཙན་དན་འཁྲི་ཤིང་ཁང་པར་ཕྱིན་པ་ཡིན། །
ཟླ་བ་ཆུ་ཤེལ་རྡོ་ལ་བཞུགས་གནས་དག །
ལེགས་པར་བདག་གིས་ཕེབས་གྲ་ཞུས་ཟིན་ཏོ། །
བསམས་ན་སྲས་མོའི་སྙུང་གཞི་འདི་ལ་ནི། །
ཟླ་བ་ཆུ་ཤེལ་མེ་རུ་འབར་རམ་སྙམ། །
ཡིན་ཀྱང་བཀའ་བཞིན་བདག་གིས་བསྒྲུབས་ཟིན་་་་་
པས། ། །
ཨ་ལྕེ་རང་གཉིས་མཉམ་དུ་ཕེབས་ན་ལེགས། །
ཞེས་ཟེར་བ་ལ་མེ་ཏོག་གསར་པས་འཛུམ་བྱས་ནས་འོ་འགྲོའོ་
ཞེས་གཉིས་ཀ་སོང་བར་གྱུར་ཏོ། ལྷོད་ཙམ་ནས་སྐབས་་་་་
འདིར་མ་ལ་ཡ་ཅན་མ་དཔོན་གཡོག་གཉིས་ཕྱག་ཕེབས་ནས་



ཙན་དན་འཁྲི་ཤིང་གི་ཁང་པར་ཕེབས་པའི་ལམ་བར་གདུང་
བས་ནོན་པས་དབུགས་ཤུགས་རིང་འདོན་ཞིང་ཡང་དང་ཡང་
དུ་ལམ་ནོར་ཞིང་གཏམ་འཆོལ་བ་སོགས་ཆགས་པས་རབ་ཏུ་
མྱོས་པའི་རྣམ་འགྱུར་ཅི་ཡང་ ཤར་བ་དང་ཕྱོགས་མཚུངས་་་་་
གསུངས་པ། །
ཉོན་དང་བདག་ལ་བརྩེ་བའི་བུ་མོ་ཀྱེ། །
མེ་ཏོག་གསར་པ་རིག་པའི་བདག་མོ་ཉོན། །
ཀྱེ་མ་ང་ནི་ཚ་བས་གདུངས་པ་ལ། །
དེ་རིང་ཙན་དན་གྲིབ་མས་བསིལ་མི་བྱེད། །
ཟླ་བ་ཆུ་ཤེ་ཚ་བ་ཅང་བདེན་ནམ། །
རླུང་བསིལ་འདི་ཡང་དེ་རིང་དྲོན་མོ་ཅི། །
ཞེས་གསུངས་པ་ལ་གཡོག་མོས་འཛུམ་དང་བཅས་ཏེ་ཞུས་པ།
ཚུར་ལ་གསོན་དང་མཁྱེན་བརྩེའི་རང་བཞིན་མ། །
རྗེ་ཡི་སྲས་མོ་དར་ཅིག་བདག་ལ་དགོངས། །
ཉི་མས་པད་མའི་ཞལ་ཁ་ཕྱེ་ལགས་ཏེ། །
ཀུ་མུད་དེ་རྣམས་ཟུམ་པར་བྱེད་ལ་གཟིགས། །
ཙན་དན་ཆུ་ཤེལ་ཀུན་ལ་བསིལ་བ་དེ། །
དེ་རིང་ལྷ་མོ་ཁྱེད་ལ་དྲོ་བར་འགྱུར། །
ད་རུང་རེ་ཞིག་སྙུང་གཞི་འདི་ཉིད་ལ། །
སྨན་བཅོས་གཞན་གྱིས་ཨེ་ཕན་བདག་བསམ་མོ། །
ཞེས་ཞུས་པ་ལ་མ་ལ་ཡ་ཅན་མ་ངོ་ཚ་བའི་རྣམ་པ་དང་བཅས་
21



གཡོག་མོ་ལ་དགའ་བའི་སེམས་ཀྱིས་ལག་པ་ནས་བཟུང་སྟེ་རྒྱུ་
མཚན་ཇི་ཡིན་ཤོད་དང་གསུངས་པ་ལ་ཞུས་པ། གདུང་བ་
འདིའི་རྒྱུ་ནི་རང་རེ་ལ་གོ་རཱིས་གནང་བའི་དངོས་གྲུབ་དེ་ཡིན་
པར་ངེས་སོ། དེ་ན་རེ་ཞིག་ངང་བསྲིངས་ལ་ཐུགས་ངལ་མ་
མཛོད་ཅིག དོན་འགྲུབ་པ་ཐག་ཆོད་དོ་ཞེས་ཞུས་པ་ལ་སྲས་
མོས་མཆི་མ་དང་བཅས་ངུ་བའི་ངག་གིས་གསུངས་པ།
བུ་མོ་ཉོན་དང་གཞོན་ནུའི་མཆོག་དེ་འདྲ། །
ང་ལ་ཐོབ་པའི་སྐལ་བཟང་ག་ལ་ཡོད། །
ཡིན་ཀྱང་སྙིང་དང་འདྲ་བའི་ཞལ་ཏ་མ། །
ཁྱོད་འདྲ་ཡོང་བ་ང་ཉིད་བསོད་ནམས་ཆེ། །
རྒྱུ་སྐར་ཁྲོད་དུ་ཟླ་བ་ཤར་བ་བཞིན། །
མི་ཡི་དབང་པོ་གཟི་བྱིན་ཅན་དེ་ལ། ། །
ཁྱོད་ཀྱིས་གཏམ་ལན་འཇལ་བ་མ་གཏོགས་པར། །
ཚིག་ཙམ་སྨྲ་བར་མ་ནུས་ཐ་ཆད་ང་། །།
ཞེས་ཐུགས་འགྱོད་ཆེན་པོས་མེ་ཏོག་གསར་པ་ལ་འཁྱུད་ནས་
བཤུམས་སོ། གཡོག་མོའང་ཤིན་ཏུ་སྐྱོ་བའི་ངག་གིས་ཞུས་པ།
བཤུམས་པར་མ་མཛད་རྗེ་ཡི་སྲས་མོ་ལགས། །
སྙིང་ནས་གུས་པའི་བུ་མོ་བདག་ལ་གསོན། །
རྗེ་ཡི་སྲས་མོ་མེད་པར་སྐད་ཅིག་ཙམ། །
བདག་ཉིད་མི་ཚུགས་སྔོན་གྱི་ལས་ལ་གཟིགས། །
གཞོན་ནུ་དེ་ཡི་སྤྱན་གྱི་གཟིགས་ལུགས་དང་། །



ཐོག་མཐའ་བར་གསུམ་རྟེན་འབྲེལ་གར་བལྟས་ཀྱང་། །
རང་རེའི་སྐུ་དོན་མྱུར་དུ་འགྲུབ་པར་ངེས། །
སྤྱན་ཆབ་མ་བསིལ་ཐུགས་སེམས་ལྷོད་པར་མཛོད། །
ཅེས་ཞུས་ནས་སྤྱན་ཆབ་རྣམས་ཕྱིས་ཤིང༌། ཆུ་ཤིང་འདབ་
མས་རླུང་གཡོབ་བཞིན་དུ་ཙན་དན་གྱི་སྲུབས་གཅིག་ཏུ་ཡོད་པ་
ལ་སྲས་མོས། ད་ངའི་གདུང་བ་འདི་ལྟ་ བུ་ སུས་ སེལ་བར་
འགྱུར་ཞེས་གསུངས་པ་ལ་གཡོག་མོས། སྐྱེས་བུའི་མཆོག་དེ་
འདིར་འོངས་ན་སེལ་བར་འགྱུར་རོ་ཞེས་བརྗོད་དོ། སྐབས་
འདིར་རྒྱལ་པོ་དཔོན་གཡོག་ཕྱག་ཕེབས་ནས། རྒྱལ་པོ་ཆེན་
པོ་ཉིད་ཀྱང་སྔོན་གྱི་འཁྲུངས་རབས་མང་པོར་སྐུ་ལས་མཐུན་
པའི་དབང་ཤུགས་བཙན་པོས་མ་ལ་ཡ་ཅན་མ་ལ་ཐུགས་ཤིན་
ཏུ་ཆགས་པའི་གསུང་དུ། ཀྱེ་གྲོགས་པོ་ཁ་ས་མཐོང་བའི་བུ་
མོ་དེ་འདྲ་བ་ནི་འཇིག་རྟེན་ན་དཀོན་ཞིང་ཡ་མཚན་ནོ་ཞེས་
གསུངས་པ་ལ་བྲམ་ཟེས་ཞུས་པ། སྙིང་སྟོབས་དང་ཡོན་ཏན་
གཞན་གྱིས་ཟླ་མེད་པའི་རྒྱལ་པོ་ཆེན་པོ་ཁྱེད་ད་ལམ་བུ་མོ་དེ་
གཟིགས་པས་ཅུང་ཟད་ཐུགས་འཕྲོགས་སོ། དེ་རིང་ཡབ་
ཡུམ་གྱི་སྲི་ཞུ་དག་ཀྱང་ཅུང་ཟད་མགྱོགས་ པར་བྱུང་ངོ་ཞེས་
ཞུས་པ་ལ། གྲོགས་པོ། ཐམས་ཅད་མཁྱེན་པ་རྣམས་ཀྱིས་
སྔོན་གྱི་ལས་ནི་གང་གིས་ཀྱང་མ་ལྡོག་གོ། གསུངས་པ་ལྟར་
བདག་གི་སེམས་ཀྱང་ད་ལམ་བུ་མོ་དེའི་ཕྱོགས་སུ་འགྲོ་བ་འདི་
ལས་ལྡོག་དཀའ་བ་ཞིག་འདུག་པས་ཉོན་ཅིག་གསུངས་ནས་
23



འདི་ལྟར།
ལན་ཅིག་ཚུར་ལ་གསོན་དང་ལས་དབང་མཐུན་པའི་་་་
གྲོགས་པོ། །
བུ་ངའི་སྙིང་གཏམ་ཡོད་དོ་གཉེན་བཟང་སེམས་ལ་ཞོག་་
ཅིག །
བུད་མེད་སྐྱོན་གྱི་རང་བཞིན་གསུངས་པ་བཞིན་དུ་གོ་་་
ཡང༌། །
ཚེ་སྔོན་ལས་དབང་བཙན་པས་སྤོང་བ་དཀའ་ཙམ་བྱས་་
བྱུང་། །
མཐོ་བ་ནམ་མཁའི་བྱ་ཁྲས་ས་གཞིའི་གཡང་མོ་སྐྱོང་་་
གི། །
དམའ་བ་ཆུ་ནང་སྲམ་གྱིས་བྲག་གི་འུག་པ་མཆོད་་་་
འདུག ། །
ང་དང་མ་ལ་ཡ་ཅན་ལས་ཀྱིས་བསྐོས་པ་ཡིན་འདྲ། །
གྲོགས་པོ་མདང་ནུབ་ཉལ་བའི་རྨི་ལམ་འདི་ལྟར་བྱུང་་་་
ངོ༌། །
ཙན་དན་འཁྲི་ཤིང་ཁང་པར་ཟླ་བ་ཆུ་ཤེལ་རྡོ་སྟེང་། །
བུ་མོ་ངུ་ཞིང་འདུག་པ་མཛུབ་མོས་སྟོན་པ་རྨིས་བྱུང་། །
རྨི་ལམ་བུ་མོ་མཐོང་བས་གནས་དེར་ཕྱིན་ན་བསམ་་་་
འདུག །
ད་ཡང་མི་སྡོད་ཆས་འགྲོ་རང་རེ་དཔོན་གཡོག་ཆས་་་་
2.4



འགྲོ། །
ཞེས་གསུངས་ནས་ཙན་དན་འཁྲི་ཤིང་གི་ཁང་པའི་ཕྱོགས་སུ་
ཕེབས་སོ། དེའི་ཚེ་གཡོག་མོས་རྗེའི་སྲས་མོ། མིའི་སྐད་
དང་རྐང་པའི་སྒྲ་འདྲ་བ་ཞིག་ཐོས་སོ་ཞུས་པར་སྲས་མོས་་་་་
གསུངས་པ། དེ་ན་གཞན་གྱིས་ང་མཐོང་ན། ངའི་སྤྱོད་
ཚུལ་ལས་སེམས་གདུངས་བས་ནོན་པ་འདི་ཤེས་པར་འགྱུར་
བས། རང་རེ་གཉིས་ཤིང་མྱ་ངན་མེད་པ་དམར་པོའི་ཁྲོད་དུ་
ཡིབ་ནས་བལྟ་བར་བྱའོ། ཞེས་གསུངས་ནས་བཞུགས་པའི་
བར་ལ་རྒྱལ་པོ་དཔོན་གཡོག་ཕེབས་ཟིན་པ་ལ་བྲམ་ཟེས་ཞུས་
པ། ད་ནི་ཙན་དན་འཁྲི་ཤིང་གི་ཁང་པར་ཕེབས་སོ། ཟླ་བ་
ཆུ་ ཤེལ་གྱི་རྡོ་འདི་ཡིན་ནམ་ཞེས་ཞུས་པ་ལ་རྒྱལ་པོས་ཐུགས་
ཅུང་ཟད་སྐྱོ་བའི་ཉམས་ཀྱིས་གསུངས་པ།
ཀྱེ་མ་ཚུར་ལ་ཉོན་དང་སྙིང་གི་གྲོགས། །
བསམས་བཞིན་བསམས་ན་བུ་ང་སེམས་པ་གཅོང་། །
ཙན་དན་འཁྲི་ཤིང་ཁང་པར་ཡིད་འཕྲོག་ཀྱང༌། །
སེམས་ལ་བསམས་པའི་མཛེས་མ་མེད་པས་སྐྱོ། །
ཟླ་བ་ཆུ་ཤེལ་ངོ་མཚར་ཆེ་མོད་ཀྱང༌། །
མཐོང་དུ་རེ་བའི་སྙིང་སྡུག་མེད་པས་སྐྱོ། ། །
རྒྱལ་བས་ཆོས་ཀུན་སྒྱུ་མར་གསུངས་པ་བཞིན། །
རྨི་ལམ་འཕྲུལ་པས་བུ་ང་བསླུས་པས་སྐྱོ། །
ཞེས་སོགས་ཀྱི་གསུང་གླེང་མཛད་པ་གཡོག་མོས་གོ་ནས་ རྗེའི་
25



སྲས་མོ་ད་སྟེ་དགྱེས་པར་མཛོད་ཅིག ཁྱེད་ལ་གདུང་བར་
འཇུག་པའི་སྐྱེས་བུ་དེ་ནི་འདི་ལགས་སོ་བྱས་པར། མ་ལ་ཡ་
ཅན་མས་ཀྱང་གོ་ཞིང་མཐོང་བས་ཤིན་ཏུ་འཇིགས་ཏེ། བྱིན་
པ་དག་ཀྱང་འདར་བར་བྱེད་ཅིང༌། མེ་ཏོག་གསར་པ་ཉོན་
དང་སྐྱེས་བུ་འདིས་སྙིང་ལ་ཡོད་ཟེར་བའི་བུ་མོ་དེ་ང་ཨེ་ཡིན།
དེ་བས་རེ་ཞིག་གཡོལ་ཙམ་བྱེད་དམ་བྱས་པར་གཡོལ་ནས་ཅི་
ཞིག་མཛད། ད་བར་ཐུགས་ལ་བྱུང་བ་དང་བདག་ལ་་་་་་
གསུངས་པ་རྣམས་བསྙེལ་ལམ། དེས་ན་དོགས་ངན་མ་་་་་
མཛོད་ཅིག ད་དུང་ཉན་པར་བྱའོ་ཞེས་ཟེར་ཞིང་། དེའི་
ཚེ་རྒྱལ་པོས་བྲམ་ཟེ་ལ་གསུངས་པ། ལྡོང་རོས་ལ་སོགས་པའི་
ཚོན་ དག་ འཁྱེར་ ཤོག་ གསུངས་ པ་ ལྟར་ བཙལ་ ཏེ་ ཕུལ་ བས།
ཆུ་ཤེལ་གྱི་རྡོ་འདིའི་ངོས་ལ་རྨི་ལམ་དུ་མཐོང་བའི་བུ་མོ་དེ་འབྲི་
བར་བྱའོ་ཞེས་བྲིས་པ་ལ། རྒྱལ་པོ་ཉིད་ནི་སྐུའི་སྐྱེས་རབས་
མང་པོར་བཟོ་ཡི་རིག་བྱེད་ལ་གོམས་པ་ཡིན་སྟབས་མ་ལ་ཡ་
ཅན་མ་མངོན་སུམ་ལྟ་བུ་ཞིག་བྱུང་ངོ༌། དེ་ལ་བྲམ་ཟེ་ཡང་ཧ་
ལས་པའི་ངོ་མཚར་སྐྱེས་སོ། དེའི་ཚེ་གཡོག་མོས་ཕག་ནས་
བལྟས་པས་མཐོང་བ་བཞིན་རྗེའི་སྲས་མོ་ཉིད་བྲིས་སོ་ཞུས་་་
རུང༌། མ་ལ་ཡ་ཅན་མ་ཉིད་ང་མིན་པ་ཞིག་ཡིན་འགྲོ་ཞེས་
གདུང་བ་བྱེད་མོད། གཡོག་མོ་ཉིད་ཡིད་ཆེས་པ་ལྟ་བུར་ཡོད་
པའི་རིང་ལ་རྒྱལ་ཚབ་བཤེས་ཀྱི་དབྱིག་གཉེན་འོང་བ་བྲམ་ཟེས་
མཐོང་ནས། རང་རེའི་རི་མོ་འདི་ཆུ་ཤིང་གི་འདབ་མས་་་
26



བསྒྲིབ་པར་བྱའོ། བཤེས་ཀྱི་དབྱིག་གཉེན་གྱིས་གཟིགས་ན་
མི་རུང་ངོ༌། ཞེས་བརྗོད་པའི་མཚམས། སྐབས་འདིར་མ་
ལ་ཡ་ཅན་མའི་མིང་པོ་གྲུབ་པའི་རྒྱལ་ཚབ་བཤེས་ཀྱི་དབྱིག་
གཉེན་དཔོན་གཡོག་ཕྱག་ཕེབས་ནས། ཆོས་ཀྱི་རྒྱལ་པོ་སྤྲིན་
གྱི་བཞོན་པ་ལ་ཕྱག་འཚལ་ལོ། དེའི་ཚེ་རྒྱལ་པོས་གསུངས་པ།
ཕྱག་དེ་ཕེབས་པ་ལེགས་སོ་གྲུབ་པའི་རྒྱལ་ཚབ་དམ་་་་་་་
པ། །
གྲུབ་པའི་རྒྱལ་པོ་ཆེན་པོ་སྐུ་ཁམས་བཟང་བར་ཡོད་་་་་་་
དམ། །
བཙུམ་མོ་སྲས་བློན་འབངས་རྣམས་དར་ཞིང་རྒྱས་པར་་་་
ཡོད་དམ། ། །
གནས་འདིར་ཕེབས་པའི་སྐུ་དོན་གང་ཡིན་ལེགས་པར་
གསུངས་དང་། །
ཞེས་གསུངས་པའི་ལན་དུ་ཞུས་པ། །
ལེགས་པར་གསོན་དང་རྒྱལ་སྲས་མཁྱེན་པའི་གཏེར། །
མཚན་དཀྱིལ་གསལ་བར་བཞུགས་པ་བཀའ་དྲིན་ཆེ། །
གྲུབ་པའི་ས་སྐྱོང་བདག་གི་ཡབ་ཡུམ་གཉིས། །
སྐུ་ཁམས་བཟང་ཞིང་རྒྱལ་སྲིད་དར་བར་ཡོད། །
གནས་འདིར་ད་ལམ་བཅར་བའི་སྐབས་དོན་ལ། །
ཡབ་ཀྱིས་བདག་ལ་བཀའ་སྩལ་འདི་ལྟར་བྱུང༌། །
རིག་འཛིན་རྒྱལ་སྲས་སྤྲིན་གྱི་བཞོན་པ་དེ། ། །
27



ཙན་དན་འཁྲི་ཤིང་ཁང་པར་ཕེབས་སྐད་ཐོས། །
བུ་ཁྱོད་སོང་ལ་ཕ་ཡི་འདོད་པ་དང་། ། .
མཐུན་པའི་ཞུ་བ་འདི་དག་ཕུལ་ཅིག་གསུངས། །
རིག་འཛིན་རྒྱལ་རིགས་ཐིག་ལེ་དམ་པ་དེ། །
སྐུ་ནི་དར་བབ་འཁོར་བསྒྱུར་མཚན་བཟང་ལྡན། །
མཁས་ཤིང་དུལ་ལ་ཕ་རོལ་ཟིལ་གྱིས་ནོན། །
ལྷག་པར་སྦྱིན་དང་སྙིང་རྗེའི་གཏེར་དུ་གྱུར། །
རང་རེའི་བུ་མོ་མ་ལ་ཡ་ཅན་མ། །
འདི་ཡང་གཟུགས་ནི་གཞན་གྱིས་འགྲན་ཟླ་མེད། །
ཞི་དུལ་ཤེས་རབ་ཡོན་ཏན་དུ་མའི་མཛོད། །
ཡིན་ཕྱིར་རྒྱལ་སྲས་དེ་ལ་སྦྱིན་པར་འོས། །
དེས་ན་སྙིང་ལྟར་གཅེས་པའི་བུ་མོ་འདི། །
དེ་ལས་གཞན་ལ་སྦྱིན་པ་ང་མ་ཕོད། །
དེ་ཕྱིར་མཛའ་ཞིང་གཅུགས་པའི་གཉེན་སྒྲིག་ལ། །
བསམ་པ་འགྲུབ་པའི་འཕྲིན་ལས་འཁྱེར་ཤོག་་་
གསུངས། །
དེ་ཚོ་རྒྱལ་པོའི་ཐུགས་ལ་ཞོག་མཛོད་ལ། །
ཞལ་བཞེས་གསུང་ལན་དགྱེས་བཞིན་བདག་ལ་སྩོལ། །
ཞེས་ཞུས་ཤིང༌། དེའི་ཚེ་རྒྱལ་པོས་བྲམ་ཟེ་ལ་ནང་མའི་་་་
བཀའ་འདྲི་མཛད་པ། གྲུབ་པའི་རྒྱལ་པོའི་གཏམ་འདི་ཡང་
ན་བདེན་པ་ཡིན་པ་སྲིད། ཡང་ན་དབེན་པའི་ནགས་ཁྲོད་
་
་་
༡8



འདིར་ཡོང་བ་ལ་དོགས་པ་སྐྱེས་པའི་གཏམ་ཡང་ཡིན་པ་སྲིད།
དེས་ན་རེ་ཞིག་ཅོལ་ཆུང་གིས་ཁས་ལེན་མ་བྱས་པ་ལེགས་ཚུལ་
གསུངས་པ་ལ། བྲམ་ཟེས་ཞུས་པར། བསྐལ་མང་ལེགས་
བྱས་ཀྱི་མཐུ་དཔལ་ཆེན་པོ་དང་ལྡན་ཅིང་། དཀོན་མཆོག་ཁོ་
ན་ལ་ཐུགས་གཏོད་པའི་སྐྱེས་བུ་དམ་པ་རྣམས་ཀྱིས་ཐུགས་ཀྱི་
བཞེད་པ་གང་ཡིན་པ་ནི་དེ་ཁོ་ན་ ལྟར་རིམ་གྱིས་འགྲུབ་པ་
ལགས་ ན་ མཛེས་ མ་ འདི་ ཕྱག་ ཏུ་ སོན་ པ་ ཐེ་ཚོམ་ མ་ མཆིས།
ཡིན་ཀྱང་བཀའ་སྒམ་པ་ཞིག་རང་ལེགས་ཚོད་འདུག་ཅེས་ཞུས་
པ་ལྟར། རྒྱལ་པོས་བཤེས་གཉེན་དབྱིག་ལ་གསུངས་པ།
ལེགས་པར་གསོན་དང་གྲུབ་རིགས་རྒྱལ་པོའི་སྲས། །
གནས་ཚུལ་གསུང་སྒོ་ལེགས་པས་ཐུགས་རྗེ་ཆེ། །
གྲུབ་རིགས་ཐིག་ལེ་མཆོག་མའི་སྲས་མོ་དེ། །
བདག་ལ་སྩལ་བ་བཀའ་དྲིན་ཆེ་མོད་ཀྱང་། །
ལས་དང་སེམས་ནི་མཐུན་པར་དཀའ་བའི་ཕྱིར། །
སྤྲོ་བའི་སེམས་དང་སྤོབས་པ་མ་མཆིས་སོ། །
དེ་ཚེ་རྒྱལ་པོའི་སྙན་དུ་སྒྲོན་པར་ཞུ། །
ལེགས་པར་གསན་ནམ་རྒྱལ་སྲས་མཁྱེན་པ་ཅན། །
ཞེས་སོགས་ཀྱི་གསུང་གླེང་མཛད་པའི་སྐབས་ཕག་ཏུ་ཡོད་པའི་
མ་ལ་ཡ་ཅན་མ་དཔོན་གཡོག་གིས་ཐོས་པར་བརྟེན་མ་ལ་ཡ་
ཅན་ནི་ཤིན་ཏུ་རྨོངས་ཤིང་གདུང་བའི་དབང་གིས་མཆི་མ་་་
འབྱིན་བཞིན་དུ་གསུངས་པ། སྐྱེས་བུ་དེའི་སེམས་ལ་ཡོད་
29



པའི་བུ་མོ་དེ་སུ་ཡིན་མི་ཤེས་བྱས་པ་ལྟར་ད་གོ་འམ། ང་མ་
འདོད་པའི་གླེང་མོ་ཇོ་བོ་ལ་ཞུས་པ་དེ་རང་ཡིན་པས་ད་ནི་རེ་བ་
ཟད་དོ་ཞེས་རང་དབང་མེད་པར་བཤུམས་སོ། དེ་ལ་གཡོག་
མོའང་ངུ་ངག་གིས་སྤྱན་ཆབ་ཕྱིས་བཞིན་དུ་ཞུས་པ། རྗེའི་
སྲས་མོ་མ་བཤུམས་ཤིག བློ་གྲོས་ཆེན་པོ་རྣམས་ཀྱི་གསུང་ནི་
སུས་ཀྱང་རྟོགས་པར་དཀའ་བ་ཡིན་པས། དེ་ཡང་དགོས་
དབང་གི་བཀའ་ཇི་ཡིན་མི་ཤེས་པས་ད་དུང་ཡང་ཉན་པར་
བྱའོ་ཞེས་ཞུ་བཞིན་པའི་མཚམས་ཤིག་ལ། ཡང་བྲམ་ཟེ་་་
གཉེན་བཟང་གིས་བཤེས་གཉེན་དབྱིག་ལ་ནང་མར་ཞུས་པ།
ལེགས་པར་གསོན་དང་གྲུབ་པའི་རྒྱལ་སྲས་མཆོག །
བདག་གི་འདྲེན་མཆོག་རྒྱལ་པོ་ཆེན་པོའི་གསུང༌། །
རང་བཞིན་གཞན་དབང་འགྱུར་བ་མ་ཡིན་སྟབས། །
ད་ཆ་ཞུས་ཀྱང་དོན་སྨིན་ཡོང་དཀའ་འོ། །
འོན་ཀྱང་དཀོན་མཆོག་བཞིན་དུ་ཡབ་ཡུམ་གྱི། །
བཀའ་དང་སྲི་ཞུ་གཅོག་པ་མ་ཡིན་ཕྱིར། །
རྒྱལ་པོ་ཡབ་ཡུམ་མཇལ་ཏེ་བཀའ་གྲོས་དང་། །
ཁྱེད་ཀྱི་བཞེད་དོན་འགྲུབ་པར་འགྱུར་རམ་སྙམ། །
ཞེས་ཞུས་པ་ལ་རྒྱལ་ཚབ་ཀྱིས་ཀྱང་ཤིན་ཏུ་ལེགས་པར་དགོངས་
ནས་རྒྱལ་པོ་མཇལ་འཛོམ་དགྱེས་ཏེ་རིག་འཛིན་གྱི་རྒྱལ་པོ་སྤྲིན་
གྱི་ཏོག་བཞུགས་པའི་གནས་སུ་ཕེབས་སོ། སྐབས་འདིར་མ་
ལ་ཡ་ཅན་མ་དཔོན་གཡོག་གཉིས་ཕྱག་ཕེབས་ནས་བྲམ་ཟེའི་ཞུ་
30



བ་དང་ཞུ་ལན་དེ་རྣམས་ཀྱང་ཐོས་པར་བརྟེན་གཡོག་མོ་་་
གསེས་བཀྲོལ་ཐུགས་གསོ་ཕུལ་བས་ཅུང་ཟད་ཐུགས་བག་་་་་
ཕེབས་ པའི་ཚུལ་དུ་ཡོད་ཀྱང་། དོན་དུ་རྗེའི་སྲས་མོའི་་་་་
དགོངས་པར་འདི་ལྟ་བུ་ཞིག་འཁྲུངས་ཏེ། ཀྱེ་མ་རྒྱལ་སྲས་
ཆེན་པོའི་གསུངས་དེར་བརྟག་ན་ད་ཆ་ཡབ་ཡུམ་གྱིས་ཞལ་་་
བཞེད་མཛད་ཀྱང་། སྐལ་ངན་མ་ང་ཉིད་ཐུགས་ལ་མེད་པར་
ཐག་ཆོད། དེས་ན་འདི་ལྟ་བུའི་གདུང་བ་འཁུར་བའི་ལུས་
འདིས་ཅི་ཞིག་བྱ། ད་སྟེ་རང་ཉིད་མགྲིན་པ་བཀགས་ཏེ་ཤི་
བ་ཉིད་ལེགས་སོ། འོན་ཀྱང་མེ་ཏོག་གསར་པ་འདིས་ཤེས་
བཞིན་དུ་འཆིར་ག་ལ་འཇུག དེའི་ཕྱིར་འདི་མེད་པའི་་་་༌་
ཐབས་བྱའོ་སྙམ་སྟེ་བུ་མོ་མར་ཙམ་སོང་ལ་ཇོ་བོ་བཤེས་གཉེན་
གྱི་དབྱིག་ཕེབས་གྲུབ་པའམ་མ་གྲུབ་ལེགས་པར་ལྟོས་ཤིག་རང་
རེའམ་འགྲོ་བར་བྱའོ་ཞེས་གསུངས་པ་ལ་བཀའ་བཞིན་བགྱིད་
དོ་ཞེས་སོང་ངོ༌། མེ་ཏོག་གསར་པ་ཅན་ཡང་སྲས་མོ་ལ་ཤིན་
ཏུ་གདུང་བ་ཞིག་ཡིན་ སྟབས་ ཅི་ཞིག་མཛད་སྙམ་ སྟེ་ཕྱི་མིག་
གཅིག་བལྟས་པས་རྗེའི་སྲས་མོ་ནི་དེ་མ་ཐག་བཞེངས་ཏེ་ཤིང་
ཨ་ཏི་མུ་ཀའི་འཁྲི་ཤིང་གི་གཞོན་ནུའི་ཞགས་ པ་བཙལ་ནས་
ཕྱོགས་ཐམས་ཅད་དུ་མི་ཡོད་མེད་ལྟའོ། གཡོག་མོས་ ཤིང་
གིས་བསྒྲིབས་ནས་བསྡད་པར་མ་ལ་ཡ་ཅན་མས་ལག་ཏུ་འཁྲི་
ཤིང་གི་ཞགས་པ་ཐོགས། མིག་མཆི་མ་དང་བཅས་པའི་སྨོན་
ལམ་འདེབས་པ་ནི། །



ཀྱེ་ཀྱེ་བཅོམ་ལྡན་གོ་རཱི་མཁྱེན་ནོ་གཟིགས། །
ལས་ངན་ཅན་གྱི་བུ་མོ་བདག་ལ་དགོངས། །
ཁྱེད་ཀྱིས་གསུངས་པའི་ལུང་བསྟན་ཟབ་མོ་དེ། །
སྐྱེ་བ་འདི་ལ་བདག་གིས་ཐོབ་རེ་བྲལ། ། །
དེ་ནས་བཟོད་དཀའ་སྡུག་བསྔལ་ཆེར་མྱང་བའི།
ལུས་འདིས་ཅི་བྱེད་བདག་ནི་ཤི་བར་བྱ། །
སྐྱེ་བ་ཕྱི་མ་འདི་འདྲར་མི་འགྱུར་བ། ། །
ལེགས་པར་རྗེས་སུ་ཟུངས་ཤིག་བཅོམ་ལྡན་མ། །
ཞེས་ཟེར་ནས་མགྲིན་པ་ལ་ཞགས་པ་བཅིངས་སོ། དེ་མ་ཐག་
གཡོག་མོས་རྒྱུགས་ནས་སྐད་ཆེན་པོས་ངུས་ཏེ། ཀྱེ་ཇོ་བོས་
སྐྱོབས་ཤིག་ཐུགས་རྗེས་གཟིགས་ཤིག རྗེའི་སྲས་མོས་ལས་
ངན་འདི་འདྲ་བ་བརྩམས་སོ་ཞེས་བྱ་བར་རྒྱལ་པོ་ཆེན་པོའི་
ཐུགས་སྙིང་རྗེས་རབ་ཏུ་གཡོས་ཏེ་གང་འདུག་གང་འདུག་ཅེས་
མྱུར་བར་ཕེབས་པ་ལ། འདི་ན་འདི་ན་གཟིགས་ལ་ཐུགས་
རྗེས་སྐྱོབས་ཤིག་ཞུས་པར། སྐད་ཅིག་ཉིད་ལ་མ་ལ་ཡ་ཅན་
མའི་ལག་པ་ནས་བཟུང་སྟེ་ཞགས་པ་འགྲོལ་བཞིན་དུ་རྒྱལ་པོས་
གསུངས་པ།
མ་བྱེད་མ་བྱེད་མཛེས་མ་ལག་པ་ཐོངས། །
རང་སྲོག་གཅོད་པའི་སྡིག་པ་འདི་མ་བྱེད། །
མེ་ཏོག་འཐོག་པར་ཕངས་པའི་ལག་པ་འདི། །
གསོད་པའི་ཞགས་པ་འཛིན་པ་འདི་སྲིད་དམ། །
32



དལ་རྟེན་ཡིད་བཞིན་ནོར་ལས་ལྷག་པ་ཡིན། །
མ་བྱེད་མ་བྱེད་མཛེས་མ་ལག་པ་ཐོངས། །
མཐུན་རྐྱེན་དུ་མས་སྲུང་འོས་མཛེས་མ་ཁྱོད། །
འགལ་རྐྱེན་འདི་འདྲ་རྩོམ་པའི་རྒྱུ་གང་ཡིན། །
མ་གསང་དྲང་པོར་ཤོད་ཅིག་ཡིད་འོང་མ། ། །
མ་བྱེད་མ་བྱེད་མཛེས་མ་ལག་པ་ཐོངས། །
ཞེས་གསུངས་པའི་ལན་དུ། ཀྱེ་མ་རྒྱལ་པོ་ཆེན་པོ་བདག་གི་
ལག་པ་གཏོང་བར་མཛོད་ཤིག ཤི་དགོས་པའམ་ཁྱོད་ཉིད་
ལ་ཐུག་གོ་ཞེས་རྒྱལ་པོ་ལ་དབུ་བཙུགས་ནས་ཆེར་བཤུམས་པའི་
མཇུག་ཏུ་ཞུས་པ།
ཀྱེ་མ་ཚུར་ལ་གསོན་དང་རིག་འཛིན་རྒྱལ་སྲས་གཞོན་་་་་
ནུ། །
ལས་ངན་བུ་མོ་བདག་ལ་སྙིང་རྗེའི་སྤྱན་གྱིས་གཟིགས་་་་
དང་། །
བདག་གིས་སྲོག་དང་བསྡོས་ཏེ་གཞོན་ནུ་མཆོག་ཁྱོད་་་་
བསམས་ཀྱང༌། །
ཐུགས་ལ་མེད་པའི་བཀའ་དེས་ལས་ངན་འདི་ལ་ཐུག་་་་
སོང་། །
ཕྱིན་ཆད་བྱམས་བརྩེས་སྐྱོང་ན་བཀའ་བཞིན་ལག་པ་་་
བཏང་ཆོག ། །
དེ་མིན་གསོན་ཐབས་མེད་དོ་ད་ལྟ་ཤི་རུ་ཆུག་ཅིག །
33



ཅེས་ཞུས་པ་ལ་རྒྱལ་པོའང་ཐུགས་དགྱེས་པ་དང་སྐྱོ་བ་ཟུང་
འབྲེལ་གྱི་སྒོ་ནས་སྐུ་འབྱར་གྱིས་སྲས་མོའི་སྤྱན་ཆབ་ཕྱིད་བཞིན་
དུ་གསུངས་པ།
ཁྲོ་མགྲིན་རིན་ཆེན་རྒྱན་གྱིས་མཛེས་འོས་ལ། །
མི་བཟོད་འཁྲི་ཤིང་ཞགས་པས་བསྡམས་པ་འདི། །
བདག་གིས་མཐོང་ནས་བོར་བ་ག་ལ་བཟོད། །
མ་ངུ་མ་ངུ་མཛེས་མ་བློ་ལྷོད་ཅིག །
ང་ཡི་དོན་དུ་རིན་ཆེན་སྲོག་འདོར་བའི། །
བུ་མོ་ཁྱོད་འདྲ་ངས་ཀྱང་ག་ལ་འདོར། །
རང་རེ་གཉིས་ཀྱི་བསམ་དོན་འགྲུབ་པ་ཡོང༌། །
མ་ངུ་མ་ངུ་མཛེས་མ་བློ་ལྷོད་ཅིག །
ཁྱོད་ལ་བཅོམ་ལྡན་གོ་རཱིས་ལུང་བསྟན་བཞིན། ། །
བདག་ལའང་རྨི་ལམ་ལུང་བསྟན་ངོ་མཚར་བྱུང་། །
རང་རེ་བཟའ་མིར་ཡོང་བ་ཐེ་ཚོམ་མེད། །
མ་ངུ་མ་ངུ་མཛེས་མ་བློ་ལྷོད་ཅིག །
རང་རེ་ཕན་ཚུན་དུང་བའི་རྟེན་འབྲེལ་དང་། །
རྒྱབ་རྟེན་བླ་མ་ལྷ་ཡི་བྱིན་རླབས་ཀྱིས། །
འདོད་མཐུན་བཟའ་མིར་ཡོང་བ་ཐེ་ཚོམ་མེད། །
མ་ངུ་མ་ངུ་མཛེས་མ་བློ་ལྷོད་ཅིག །
ཅེས་གསུངས་ཤིང༌། དེའི་ཚེ་བྲམ་ཟེས་གཡོག་མོ་ལ་དྲིས་པ།
ཀྱེ་དྲུང་མོ་ཁྱེད་ཀྱི་རྗེའི་སྲས་མོ་འདི་འཆི་བ་ལ་ཐུག་པའི་རྒྱུ་ཅི་
34



ཞིག་ཡིན་བྱས་པར། རྒྱུ་ནི་ཁྱེད་ཀྱི་རྗེ་བོ་འདི་ཡིན་ནོ་ཟེར་བ་
ལ་རྒྱལ་པོས། ང་ཉིད་འཆི་བའི་རྒྱུ་ཡིན་མིན་མི་ཤེས་ སོ་་་་
གསུངས་པ་ལ་མེ་ཏོག་གསར་པས་ཞུས་པ།
ཆུ་ཤེལ་རྡོ་ལ་བྲིས་པའི་བུ་མོ་འདིར། །
རྒྱལ་པོའི་ཐུགས་ནི་ལྷག་པར་ཆགས་པ་ལས། །
གྲུབ་པའི་རྒྱལ་པོས་བསྩལ་བའི་མ་ལ་ཡ། །
མ་བཞེས་ཐུགས་རྗེས་བཏང་བ་མ་ལགས་སམ། །
ཉིན་མཚན་ཀུན་ཏུ་རྗེ་ཡི་སྲས་མོ་འདིས། །
ཁྱོད་ཉིད་ཁོ་ན་བསམས་ཀྱང་དོར་བའི་ཚིག །
ཐོས་པའི་གདུང་བས་རང་སྲོག་འདོར་བ་འདི། །
ཐུགས་རྗེས་ཕོད་དམ་རྒྱལ་སྲས་སྙིང་རྗེའི་གཏེར། །
ཞེས་ཞུས་པ་ལ་རྒྱལ་པོ་ཆེན་པོ་ཐུགས་ མཆོག་ ཏུ་དགྱེས་པའི་
འཛུམ་དང་བཅས།
ཆུ་ཤེལ་རྡོ་ལ་བྲིས་པའི་བུ་མོ་དེ། །
གཞན་པ་སུ་ཡིན་མ་ལ་ཡ་ཅན་ཉིད། །
བཤེས་ཀྱི་དབྱིག་ལ་བདག་གིས་ལན་བཏབ་པ། །
དགོས་དབང་ཡིན་མོད་དོགས་ངན་མ་བྱེད་ཅིག ། །
ཕག་ཉན་གཏམ་གྱིས་རང་སྲོག་གཅོད་པ་ལ། །
ཐེ་ཚོམ་མེད་པའི་མ་ལ་ཡ་ཅན་ཁྱོད། །
སྐད་ཅིག་ང་ཡིས་མཐོང་ཞིང་བཟུང་བ་ལས། །
ཕན་ཚུན་བསམ་པ་འགྲུབ་བོ་ལས་ལ་ལྟོས། ། །
35



འོན་ཀྱང་བྲིས་པའི་བུ་མོ་མ་མཐོང་བར། །
ལག་པ་མི་གཏོང་ཡིད་ཆེས་བསྐྱེད་ཕྱིར་འགྲོ། །
ཞེས་གསུངས་ནས་དཔོན་གཡོག་ཐམས་ཅད་ཟླ་བ་ཆུ་ཤེལ་གྱི་རྡོ་
འགྲམ་དུ་ཕེབས་སོ། དེའི་ཚེ་བྲམ་ཟེས་ཆུ་ཤིང་གི་འདབ་མས་
བསྒྲིབས་པ་བསམས་ནས་ལྟོས་ཤིག རྒྱལ་པོ་ཆེན་པོའི་་་་་
ཐུགས་ལ་ཡོད་པའི་མཛེས་མ་དེ་འདི་འོ། ངའི་རྒྱལ་པོའི་་
གསུང་ལ་ཡིད་ཆེས་སམ་ཞེས་ཟེར་བ་ལ། སྲས་མོ་དཔོན་་་་
གཡོག་གཉིས་གས་མངོན་སུམ་ལྟ་བུར་མཐོང་ནས། མ་ལ་ཡ་
ཅན་མ་ཤིན་ཏུ་འཛུམ་པ་དང་བཅས་རྒྱལ་པོ་ཆེན་པོ་ལ་གུས་
པའི་རྣམ་འགྱུར་ཚད་མེད་པའི་སྒོ་ནས་བདག་ཐུགས་རྗེས་མ་
བཏང་ངོ༌། བདག་དོགས་པ་ངན་པའི་དབང་དུ་འགྱུར་་་་་
ལགས་སོ་ཞེས་ཞུ་ཞིང༌། མེ་ཏོག་གསར་པས་འདི་འདྲ་བ་ནི་
བདག་གི་རྗེའི་སྲས་མོ་མངོན་སུམ་ཉིད་ལས་བྲིས་པ་ལྟར་མི་
ཤེས་པས་ངོ་མཚར་ཤིན་ཏུ་ཆེའོ། ད་ནི་དོན་འགྲུབ་པར་ངེས་
པས་བློ་བདེ་འོ་ཞེས་དགའ་བའི་རྣམ་འགྱུར་མང་དུ་བྱེད་དོ། །
བྲམ་ཟེས་ཀྱང་དགའ་བའི་བཞད་གད་དང་བཅས་ད་ནི་རྒྱལ་
པོའི་བཞེད་པའང་འགྲུབ་པར་ངེས་སོ། ད་རང་རྗེའི་སྲས་
མོའི་ཕྱག་ཀྱང་བསྙུང་བ་ཡོད་པས་གཏོང་བར་མཛོད་ཅིག་ཞུས་
པ་ལྟར་ཞལ་འཛུམ་དང་བཅས་བཏང་ངོ༌། དེ་ཙམ་ནས་མེ་
ཏོག་གསར་པས་འབིགས་ར་དང་བཅས་ཕྱོགས་ཐམས་ཅད་དུ་
ལྟ་ཞིང་། རང་རེའི་མདུན་དུ་འོང་བ་ཞིག་འདུག་པ་དེ་སུ་
36



ཡིན་ནམ་ཞེས་ཟེར་བའི་མཚམས། སྐབས་འདིར་གཡོག་མོ་
སྤྱོད་བཟང་མ་དགའ་བཞིན་དུ་ཕྱག་ཕེབས་ནས་རྗེའི་སྲས་མོ་ལ་
ཞུས་པ་འདི་ལྟར།
ཚུར་ལ་གསོན་དང་ལྷ་མོ་ཐུགས་རྗེའི་གཏེར། །
དགྱེས་པར་མཛོད་ཅིག་བུ་མོས་གཏམ་སྙན་ཞུ། །
རང་རེའི་ཡབ་ཡུམ་རྒྱལ་ཚབ་བཅས་པའི་བཀར། །
ཙན་དན་འཁྲི་ཤིང་ཁང་པར་རྒྱུག་ཅིག་གསུངས། །
མངའ་བདག་སྤྲིན་གྱི་བཞོན་པའི་ཡབ་ཡུམ་གྱིས། །
དགྱེས་བཞིན་མ་ལ་ཡ་ཅན་བཞེས་སོ་གསུངས། །
དེ་ཕྱིར་བུ་མོ་མྱུར་དུ་འདིར་བོས་ནས། །
བཀྲ་ཤིས་དགའ་བའི་འཁྲུས་ལ་བརྩོན་ཅིག་གསུངས། །
དེ་ཚོད་དགྱེས་པའི་ཐུགས་དཀྱིལ་ཞོག་པར་མཛོད། །
རང་རེ་དཔོན་གཡོག་ཕོ་བྲང་ནང་དུ་ཕེབས། །
ཞེས་ཞུས་པར་རྒྱལ་པོ་དང་སྲས་མོ་དཔོན་གཡོག་དེར་འདུས་
ཐམས་ཅད་མཆོག་ཏུ་དགྱེས་པར་གྱུར་ཅིང་། དེ་ནས་མ་ལ་
ཡ་ཅན་མའང་དགའ་ཞིང་སྒེག་པའི་ཉམས་དང་བཅས་རྒྱལ་པོ་
ལ་ཕྱག་ཕུལ་ཏེ་འབྲལ་བར་མི་བཟོད་པའི་མིག་གིས་ཞལ་ཁྱིམ་
ལ་ལྟ་བཞིན་དུ་ཕོ་བྲང་དུ་འགྲོ་བའི་སྟ་གོན་བྱེད་ལ། རྒྱལ་པོ་
ཆེན་པོས་ཀྱང་སྲས་མོ་ལ་གཟིགས་བཞིན་དུ་མི་རིང་བར་འཕྲད་
དོ་ཞེས་སོགས་དགྱེས་པའི་གསུང་གིས་དབུགས་དབྱུང་ཞིང་
བྲམ་ཟེ་ལ་གསུངས་པ། ད་སྟེ་རང་རེའང་བསྡད་ནས་ཅི་ཞིག་



བྱ་ཡབ་ཡུམ་ལ་ཕྱག་འཚོལ་བ་དང་འཁྲུས་ཀྱི་སླད་དུ་འགྲོ་བར་
བྱའོ་ཞེས་གསུངས་པའི་མཚམས་སུ། སྐབས་འདིར་བསྟོད་
པ་བྱེད་པའི་བྲམ་ཟེ་རིག་བྱེད་པ་ཞིག་ཕྱག་ཕེབས་ནས་རྒྱལ་
སྲས་ཆེན་པོ་ཁྱོད་རྒྱལ་བར་གྱུར་ཅིག སྲས་མོ་དམ་པ་ཁྱེད་
ཤིས་པར་གྱུར་ཅིག་བརྗོད་ནས་བསྟོད་པ་ཕུལ་བ།
ཨེ་མ་རྒྱལ་བར་གྱུར་ཅིག་མི་ཡི་ལྷ་དང་ལྷ་མོ། །
ཕན་ཚུན་ལེགས་བྱས་ཞགས་པས་བཀུག་པ་བཞིན་་་་་
འཛོམས་འདུག །
མཛེས་སྡུག་བལྟ་བས་མི་ངོམས་འགྲན་པ་བཞིན་་་་་
མཚར་རོ། །
ཞི་དུལ་མཁས་པའི་ཡོན་ཏན་སྤུངས་པ་བཞིན་དུ་་་་་་
འཛོམས་འདུག །
མི་འབྲལ་མཛའ་གཅུགས་སྒྲོག་གིས་བཅིངས་པ་བཞིན་
དུ་བཞུགས་པ། །
སྐྱེ་རྒུའི་བསོད་ནམས་ལག་པས་བཟུང་བ་བཞིན་་་་་
སྣང་ངོ༌། །
ཞེས་བསྟོད་པ་ཕུལ་བའི་རྗེས་སུ་ཐམས་ཅད་སོ་སོའི་གནས་སུ་
ཆས་པ་སྟེ་རིག་འཛིན་འཁོར་ལོས་བསྒྱུར་བའི་རྒྱལ་པོ་སྤྲིན་གྱི་
བཞོན་པའི་རྟོགས་པ་བརྗོད་པ་འཇིག་རྟེན་ཀུན་དགའ་སྐྱིད་
པའི་གཏམ་ཞེས་བྱ་བ་ལས་རྒྱལ་སྲིད་ལ་མ་ཆགས་པར་ཡབ་
ཡུམ་གྱི་སྲི་ཞུར་བརྩོན་བཞིན་པའི་མཐར་འཁོར་ལོས་བསྒྱུར་
38



བའི་རྒྱལ་པོར་འགྱུར་བའི་ཆ་རྐྱེན་དམ་པ་བཙུན་མོ་རིན་ཆེན་
མ་ལ་ཡ་ཅན་མ་གྲོགས་སུ་ཁུག་པའི་དགེ་མཚན་ཐོག་མ་ཤར་
བའི་ལེའུ་སྟེ་དང་པོའོ། ། ། །
39



ལེའུ་གཉིས་པ། བཙུན་མོ་ལྟ་ཅི་སྐུ་སྲོག་ལའང་
འཕངས་པ་མེད་པར་སྐུ་ལུས་གཞན་
དོན་དུ་སྦྱིན་པར་བསྩལ་བའི་སྐོར།
དེའི་ཚེ་དེའི་དུས་ན་རྒྱལ་ཁབ་ཆེན་པོ་ཕན་ཚུན་གཉིས་ཀ་
ཐུགས་འདོད་དཀར་འཇམ་ཡུག་གཅིག་ཏུ་སྐྱོང་བའི་ཆེད་དུ་
ཆོས་ཀྱི་རྒྱལ་པོ་སྤྲིན་གྱི་བཞོན་པ་གང་ཉིད་གྲུབ་པའི་ཕོ་བྲང་
ཆེན་པོར་གོ་མག་ལྟ་བུར་སྤྱན་འདྲེན་རྒྱུའི་བསུ་སྐྱེལ་དང་དགའ་
སྟོན་དུས་བསྒྲིགས་སོགས་ཡོ་ལས་ཆེན་པོའི་སྟ་གོན་ལ་མཆོག་
དམན་ཐམས་ཅད་བྲེལ་བར་གྱུར་ཅིང་། རྒྱལ་པོ་ཆེན་པོ་དང་
མ་ལ་ཡ་ཅན་མ་གཉིས་ཀའང་གནས་ཤིག་ན་དགའ་ཞིང་མགུ་
བའི་འདོད་ཡོན་ལ་ལོངས་སྤྱོད་པར་འགྱུར་སྙམ་དུ་ཉིན་མཚན་
འཁྱོལ་དུས་མེད་པ་ལྟ་བུར་ལྷང་ངེ་ལྷན་ངེར་སྒྲུབ་བཞིན་དུ་
ཡོད་པ་ལས། སྐབས་འདིར་ཡབ་རྒྱལ་པོ་སྤྲིན་གྱི་ཏོག་དང་
ཡུམ་ཆེན་མོ་ཆོས་སྤྱོད་མ་ན་བཟའ་གཟབ་མཆོར་དང་བཅས་
ཕྱག་ཕེབས་ཏེ་གཟའ་སྐར་འཕྲོད་སྦྱོར་མཆོག་ཏུ་ཕུན་སུམ་་་
ཚོགས་པའི་ཉིན་གྱི་སྔ་དྲོ་ཉིན་མོར་བྱེད་པའི་དཀྱིལ་འཁོར་རྩེ་
ཤར་མ་རིག་འཛིན་གྱི་ཕོ་བྲང་དུ་འཁྱུག་ཙམ་ཕེབས་ནས་དཀོན་
མཆོག་གི་རྟེན་རྣམས་ལ་མཆོད་ཚོགས་རྒྱ་ཆེར་ཕུལ། རི་མགོ་
མཐོ་གཉན་གར་ཡོད་ལ་ལྷ་བསངས་དང་འབྲེལ་བའི་རླུང་སྐྱེད་
40



དར་ལྕོག་འཛུགས་རྒྱུའི་ལྗགས་བཀོད་གནང་། ཡབ་ཀྱིས་་་
རྒྱལ་སྲས་ཆེན་པོར་ཇི་ལྟར་སྐབས་སུ་བབས་པའི་བཀའ་སློབ་
གསུང་གླེང་གི་རིམ་པ་རྒྱས་པར་མཛད། དེའི་རིང་ལ་ཡུམ་
ཉིད་ ཕོ་བྲང་གི་རྩེར་ཕེབས་ནས་ རིགས་རུས་ཆོ་འབྲང་དང་་་
བཅས་པ་ལ་འགོ་བའི་འཇིག་རྟེན་པའི་ཕོ་ལྷ་རྣམས་ལ་དར་
ཚོན་སྣ་ལྔའི་ཅོད་པན་བཙུགས། བསངས་ཆང་ཕྱེ་མར་དང་
བཅས་འདི་སྐད་ཅེས་གསུངས་སོ།
སྟེང་ཕྱོགས་ལྷ་ལ་གནས་པ་མཆོད། །
ཚངས་པ་བརྒྱ་བྱིན་ཞལ་ལ་མཆོད། །
བར་ཕྱོགས་བཙན་ལ་གནས་པ་མཆོད། །
ཡམ་ཤུད་དམར་པོའི་ཞལ་ལ་མཆོད། །་
འོག་ཕྱོགས་ཀླུ་ལ་གནས་པ་མཆོད། །
ནོར་རྒྱས་རྒྱལ་པོའི་ཞལ་ལ་མཆོད། །
ཕྱོགས་སྐྱོང་རྒྱལ་ཆེན་སྡེ་བཞི་མཆོད། །
དཔལ་མགོན་བདུན་ཅུ་རྩ་ལྔ་མཆོད། །
ཕྱི་ནང་གསང་བའི་སྡེ་བརྒྱད་མཆོད། །
མཆོག་དང་སྤྲུལ་པའི་སྡེ་བརྒྱུད་མཆོད། །
ཡུལ་འདིའི་གཞི་བདག་ཐམས་ཅད་མཆོད། །
ལྷ་ཆེན་དབང་ཕྱུག་ཡབ་ཡུམ་མཆོད། །
རྒྱུན་དུ་བསྟེན་པའི་ཕོ་ལྷ་མཆོད། ། །
དགྲ་ལྷ་སྲོག་ལྷ་མོ་ལྷ་མཆོད། །
41



མ་ངའི་བུ་ཡི་ལམ་སྣ་དྲོངས། །
སྤྲིན་གྱི་བཞོན་པའི་མགོན་སྐྱབས་མཛོད། །
རྒྱལ་སྲིད་ཕན་ཚུན་དར་བར་མཛོད། །
བསམ་པ་ཆོས་བཞིན་འགྲུབ་པར་མཛོད། །
ཁ་འཛིན་རྒྱབ་རྟེན་དཔུང་གཉེན་མཛོད། །
ཀི་ཀི་སྭ་སཱ་ལྷ་རྒྱལ་ལོ། ལྷ་རྒྱལ་ལོ། ལྷ་རྒྱལ་ལོ།
ཞེས་དང་གཞན་ཡང་ལྷ་རྣམས་ལེགས་པར་གསོལ་ཏེ་ད་དུང་
འཕྲིན་ལས་འཚོལ་བའི་ཚུལ་ནི་འདི་སྐད་དོ། གསོལ་ལོ་་་་
མཆོད་དོ་བླ་མ་ཡི་དམ་དཀོན་མཆོག་གསུམ་པོའི་ཞལ་ལ་མཆོད་
དོ། མཁའ་འགྲོ་ཆོས་སྐྱོང་སྲུང་མ་རྣམས་ཀྱི་ཞལ་ལ་མཆོད་དོ།
བདག་གི་བུ་ཆོས་ཀྱི་རྒྱལ་པོ་སྤྲིན་གྱི་བཞོན་པ་འདི་ཉིད་རིག་
འཛིན་དང་གྲུབ་པའི་རྒྱལ་ཁབ་ཆེན་པོ་ཕན་ཚུན་དཀར་འཇམ་
ཡུག་གཅིག་ཏུ་སྐྱོང་བ་ལ་རྟག་ཏུ་མགོན་དང་སྐྱབས་དང་དཔུང་
གཉེན་མཛོད་ཅིག ཕར་འགྲོའི་སྐྱེལ་མ་མཛོད། སྐྱེལ་ཐག་
གང་རིང་མཛོད། ཚུར་ཡོང་གི་བསུ་མ་མཛོད། བསུ་ཆང་
གང་མགྱོགས་མཛོད། རྒྱབ་རྟེན་བས་རུ་ཆུག འགྲོ་བའི་
ལམ་བུ་མཛོད། ལམ་ཕྱོགས་བདེ་རུ་ཆུག ཡར་འགྲོའི་སྐུས་
ཀ་མཛོད། སྤུར་འཇུ་བརྟན་དུ་ཆུག བལྟ་བའི་མིག་མཛོད།
ཉན་པའི་རྣ་མཛོད། ལབ་པའི་ལྕེ་མཛོད། དྲོ་བའི་གོས་
མཛོད། བསིལ་བའི་གདུགས་མཛོད། རྟོགས་པའི་ཟས་
མཛོད། སྐོམ་པའི་བཏུང་བ་མཛོད། ·སྡོད་པའི་གདན་་་་
42



མཛོད། འགྲོ་ བའི་ རྟ་ མཛོད། ཉེན་ སྲུང་ གོ་ ཆ་ མཛོད། །
དགྲ་ འདུལ་ མཚོན་ ཆ་ མཛོད། ནད་ གསོའི་ སྨན་ མཛོད། །
ལེགས་ ཉེས་ མོ་ ཕྲུ་མཛོད། གཡུལ་ རྒྱལ་ གྱི་ རྩིས་ པ་ མཛོད།
དགྲ་ལྷ་འཁོར་བའི་རྟེན་ཐུག་མཛོད། བྱུས་ སྣེ་འདྲེན་པའི་
དར་ཆེན་མཛོད། མི་བརྒྱའི་དཀྱིལ་དུ་མགོ་འཕང་མཐོ་རུ་
ཆུག དཀོན་མཆོག་གི་དབུ་འཕང་བསྟོད་དུ་ཆུག སངས་
རྒྱས་ཀྱི་བསྟན་པ་དར་དུ་ཆུག རྒྱལ་སྲིད་ཆོས་བཞིན་དུ་དར་
བར་མཛོད། ཚེ་རིང་ལ་ནད་མེད་པ། ནོར་ཆེ་ལ་དབང་
བཙན་པ་སོགས་མདོར་ན་ཕ་མ་རྒན་རྒོན་གཉིས་ཀྱི་སེམས་ལ་
བསམ་ཚད་བུ་ལ་འགྲུབ་པར་ཤོག་ཅིག ཀི་ཀི་སྭ་སཱ་ལྷ་རྒྱལ་
ལོ། ལྷ་རྒྱལ་ལོ། ལྷ་རྒྱལ་ལོ། ཞེས་པའི་ཐུགས་སྨོན་རྒྱས་
པར་མཛད་ཅིང་། དེ་རྗེས་ཡུམ་ནས་ཆོས་ཀྱི་རྒྱལ་པོའི་མཆོད་
ཞལ་ལ་རྟེན་འབྲེལ་ཟབ་མོའི་ཡར་སྒྲོན་དང་འབྲེལ་བའི་རྒྱུན་
ཆང་གིས་བཀངས་ཏེ་ལན་གསུམ་བཏེགས་ཐོག ཡབ་ཡུམ་
གཉིས་སོ་སོ་ནས་བཀྲ་ཤིས་པའི་མཇལ་དར་དཀར་གཙང་ཆེ་
ལེགས་སྲིད་དུ་རིང་བ་རེ་མགུལ་དུ་སྒྲོན་ནས་ཡབ་ཆེན་རྒྱལ་
པོས་འདི་སྐད་གསུངས་སོ།
ལེགས་པར་ཡིད་ལ་གསོན་དང་བུ་མཆོག་སྤྲིན་གྱི་་་་་་་
བཞོན་པ། །
ཕ་ཡི་ཚིག་གསུམ་ཞུ་བ་ཐུགས་ཀྱི་དཀྱིལ་དུ་ཞོག་་་་་་་་་
མཛོད། །



རང་རང་ཕ་གཅིག་བུ་གཅིག་འབྲལ་བ་དཀའ་ཙམ་་་་་་་
འདུག་སྟེ། །
གྲུབ་པའི་རྒྱལ་པོའི་བཀའ་བཞིན་ཕ་ཡིས་ཁས་ལེན་ཞུས་་་
ཟིན། །
རྒྱལ་སྲིད་དཔལ་འབྱོར་ཀུན་ལ་བུ་ཁྱོད་དགྱེས་པ་མེད་་་་་
ཀྱང༌། །
ཆོས་བཞིན་རྒྱལ་སྲིད་སྐྱོང་བ་དམ་ཆོས་སྙིང་པོར་་་་་་་་་
དགོངས་ཤིག ། །
གྲུབ་པའི་ཡབ་ཡུམ་ཆེན་པོ་ཕ་མ་བཞིན་དུ་མཆོད་་་་་་་
ཅིག །
ལས་བསྐོས་བཙུན་མོ་མཆོག་ཀྱང་རང་ལུས་ཕྱེད་ལྟར་་་་་
སྐྱོངས་ཤིག ། །
བློ་ཆེན་བློན་པོའི་ཚོགས་ལ་བསྟུན་མཁས་བྱ་རྒྱུ་དགོངས་་
ཤིག །
འཁོར་གྱི་འབངས་དང་བཅས་པ་བྱམས་དང་བརྩེ་བས་་་་
སྐྱོངས་ཤིག །
གཙོ་བོར་ཁྲིམས་དང་སྦྱིན་པས་ཆོས་བཞིན་ས་ཀུན་ལ་་་་་་་
སྐྱོངས་ཤིག །
ང་ཅག་རྒན་རྒོན་གཉིས་ཀྱང་ཡང་ཡང་མཇལ་བར་སྨོན་་་
ནོ། །
ཞེས་གསུངས་པར་མཐུད་དེ་ཡུམ་གྱིས་ཀྱང་བུ་ལ་འདི་སྐད་་་
4 4



གསུངས་སོ། །
མ་ལ་ལན་གཅིག་གསོན་དང་སྙིང་དང་འདྲ་བའི་བུ་་་་་
ཆུང་། །
རེ་ཞིག་མ་མཇལ་བར་ལ་མ་ངས་གྲོས་ཤིག་འདེབས་་་་་་
སོ། །
བུ་ཆུང་མཁྱེན་པའི་སྡོང་པོར་ཞུ་དགོས་ལར་ནས་མེད་་་་་
དེ། །
འཇིག་རྟེན་བདེ་སྐྱིད་རྩ་བ་རྒྱལ་ཁྲིམས་དྲང་པོར་སྲོང་་་
ཤིག །
དཀོན་མཆོག་གསུམ་དང་ལས་འབྲས་རྟག་ཏུ་དཔང་་་་་་
པོར་ཚུགས་ཤིག །
ཆོས་ཀྱང་དེ་རང་ཡིན་ནོ་རང་གཞན་དོན་ཆེན་འགྲུབ་་་
ཡོང་། །
གཞན་ནི་ཡབ་ཀྱི་བཀའ་བཞིན་བུ་ཆུང་ཐུགས་ལ་ཞོག་་་་
མཛོད། །
ཡང་ནས་ཡང་དུ་མཇལ་བའི་བཀྲ་ཤིས་སྨོན་ལམ་་་་་་
འདེབས་སོ། །
ཞེས་གསུངས་པའི་ལན་དུ་རྒྱལ་པོ་སྤྲིན་གྱི་བཞོན་པས་འདི་སྐད་
གསོལ།
དྲིན་ཅན་ཡབ་ཡུམ་གཉིས་ཀྱི་བཀའ་སློབ་སེམས་ལ་་་་་་
བཞག་ཆོག །



ཇི་སྲིད་མ་མཇལ་བར་དུ་མཚན་དཀྱིལ་ཟབ་བཞེས་་་་་་
མཛོད་ཅིག །
བདག་གི་བསམ་དོན་ཆོས་བཞིན་འགྲུབ་པའི་ཐུགས་་་་་
སྨོན་མཁྱེན་ནོ། །
གསེར་ཞལ་ཡང་ཡང་མཇལ་བའི་བཀྲ་ཤིས་སྨོན་ལམ་་་་་་
འདེབས་སོ། །
ཞེས་གསུངས་ཏེ་ཕྱག་འབུལ་མཛད། དེ་ནས་སྐབས་འདིར་
དུང་དང་རྒྱ་གླིང་སོགས་རྒྱས་སྤྲོས་གཟབ་མཆོར་གྱི་ཆིབས་་་་་
རགས་ཕྱག་ཕེབས་དགོས་ལ་ཉི་དྲོས་སྔ་ཆའི་བདུད་རྩི་མཐུན་
མཚམས་དང་བསྟུན་གྲུབ་པའི་རྒྱལ་པོའི་ཕེབས་བསུ་བ་རྟ་པ་
སུམ་སྟོང་བརྒལ་བ་དང༌། རིག་འཛིན་གྱི་རྒྱལ་པོའི་ཕེབས་
སྐྱེལ་བ་རྟ་པ་སུམ་སྟོང་བརྒལ་བ་བཅས་དེ་དག་ ཐམས་ ཅད་
ཀྱང་རྒྱན་དང་ཆ་ལུགས་གཟབ་མཆོར་རྨད་དུ་བྱུང་བས་སྤྲས་པ་
དང༌། ཕོ་བྲང་ཕན་ཚུན་གྱིས་གཙོས་པའི་ལྷ་སྡེ་མི་སྡེ་ཐམས་
ཅད་ནས་གཏམ་སྙན་དར་འཕྱར་གྱི་རྟེན་འབྲེལ་དགའ་སྟོན།
རྒྱལ་ཁབ་གཉིས་ཀྱི་བར་ཐམས་ཅད་དུ་གྲོང་ཁྱེར་བའི་སྐྱེ་བོ་ཕོ་
མོ་གནམ་གྱི་སྐར་མའམ་སའི་དྲེག་པ་ལྟ་བུས་གང་བ་རྣམས་
ནས་སྤོས་ཆུས་ཆག་ཆག་དང་འབྲེལ་བའི་མེ་ཏོག་གཏོར་བཞིན་
པས་ཞལ་མཇལ་དང་ས་ལམ་ཞུ་ཞིང་། བར་དུ་ཐུན་མོང་་
བའི་གཞུང་ལུགས་ལ་མཁས་པའི་བྲམ་ཟེ་རིག་བྱེད་པ་དག་གིས་
ཤེས་པ་རྒྱ་མཚོའི་བསྔགས་བརྗོད་སྒྲོག་པ་དང༌། ལྷག་པར་དུ་
16



ཡང་གྲུབ་པའི་ཕོ་བྲང་ཆེན་པོའི་ཡང་སྟེང་ནས་བསངས་དུད་
སྤྲིན་ཕུང་ལྟར་འཕྱུར་ཞིང་གདུགས་དང་རྒྱལ་མཚན་ལ་སོགས་
པ་མངོན་མཐོར་བསྒྲེང་བ། དར་ཚོན་སྣ་ལྔའི་ལྡ་ལྡི་ལ་སོགས་
པ་མངོན་པར་བྲེས་ཤིང་འབུད་བརྡུང་དཀྲོལ་གསུམ་རོལ་མོའི་
བྱེ་བྲག་བསམ་གྱིས་མི་ཁྱབ་པ་དང་བཅས་པའི་སྤྱན་དྲངས་པའི་
ཆིབས་རགས་བཀྲ་ཤིས་ཤིང་བྱིན་ཆགས་པའི་ཁྲོད་ན་སྤྲིན་་་་་
དཀར་ལངས་པ་ལྟ་བུའི་གླང་པོ་ཆེ་དཀར་པོ་བཟང་གོས་ཀྱི་
ཁེབས་དང་ནོར་བུའི་རྒྱན་གྱིས་སྤྲས་པའི་སྟེང་དུ་ཆོས་ཀྱི་རྒྱལ་
པོ་སྤྲིན་གྱི་བཞོན་པ་ཆེན་པོ་ཉི་མ་བྱེ་བའི་དཔལ་དང་གཟི་བྱིན་
རབ་ཏུ་འབར་བཞིན་པའི་ངང་ནས་རིམ་གྱིས་གྲུབ་པའི་ཕོ་བྲང་
གི་ཚོམས་ཆེན་མོར་ཕེབས་མ་ཐག་རྒྱལ་པོ་ཕན་ཚུན་མཇལ་དར་
བརྩེ་སྤྲོད་དང་བཅས་གྲུབ་པའི་རྒྱལ་པོ་ཆེན་པོ་དགྱེས་པ་རབ་
ཀྱི་རྩེ་མོར་སོན་ནས་གསུང་པ།
ཕྱག་དེ་ཕེབས་སམ་རིག་འཛིན་རྒྱལ་པོའི་སྲས། །
ད་དུང་ཕེབས་སམ་སྤྲུལ་པའི་ཆོས་རྒྱལ་ཆེ། །
སྐུ་ཁམས་བཟང་བཞིན་ཕེབས་པས་བཀའ་དྲིན་ཆེ། །
སྐལ་བ་བཟང་ངོ་རྒན་རྒོན་བློ་སེམས་བདེ། །
མ་ལ་ཡ་ཅན་སྙིང་གི་ཟེའུ་འབྲུས་མཚོན། །
ཕྱི་ནོར་ནང་རྫས་ཡུལ་ཁྱིམ་འབངས་དང་བཅས། །
ཐམས་ཅད་ཆོས་ཀྱི་རྒྱལ་པོའི་ཕྱག་ཏུ་འབུལ། །
བདག་ཅག་རྒན་རྒོན་དཀའ་ཐུབ་ནགས་སུ་འགྲོ། །
47



ད་དེ་རང་རེའི་རྒྱལ་གཞིས་ཕན་ཚུན་གཉིས། །
མཉམ་པ་རེས་མོས་ཆོས་དང་མཐུན་པར་སྐྱོངས། །
དེ་ཚོ་ཐུགས་ཀྱི་དཀྱིལ་དུ་ཞོག་མཛོད་ལ། །
རྒྱལ་སྲས་ཆེན་པོ་དགྱེས་པའི་ཁྲི་ལ་བཞུགས། །
ཞེས་གསུངས་པའི་ལན་དུ་ཆོས་རྒྱལ་སྤྲིན་གྱི་བཞོན་པས་་་་་་་
གསུངས་པ། །
ཨེ་མ་གསོན་དང་གྲུབ་རིགས་རྒྱལ་པོ་ཆེ། །
མཚན་དཀྱིལ་གསལ་བཞིན་མཇལ་བ་བཀའ་དྲིན་ཆེ། །
ཐུགས་ཀྱི་སྲས་མོས་མཚོན་པའི་ཆབ་སྲིད་ཀུན། །
བདག་ལ་སྩལ་བའི་ཐུགས་རྗེ་ཟླ་མེད་ཀྱང་། །
མི་རྟག་སྒྱུ་མའི་བློ་བྲིད་འཁོར་བ་འདི། །
རང་གཞན་ཐམས་ཅད་བསླུས་པ་མ་ལགས་སམ། །
ཡིན་ཀྱང་ཆོས་དང་མཐུན་པར་སྤྱོད་ཅིག་ཅེས། །
སྐྱེས་བུ་དམ་པའི་གསུང་ལ་ཡི་རང་ངོ༌། །
བཀའ་དྲིན་ཟླ་མེད་ཡབ་ཆེན་གཉིས་པ་ཁྱེད། །
བདག་སོགས་མགོན་དུ་སྐུ་ཚེ་རིང་བར་ཤོག །
སླད་ནས་བཀྲ་ཤིས་དགེ་བའི་གསུང་གླེང་རྣམས། །
རིམ་པ་རིམ་པ་བཞིན་དུ་ཞུས་ཆོག་གོ། །
ཞེས་གསུངས་ནས་རང་རང་གི་གསེར་ཁྲི་ལ་མངལ་གསོལ་ཏེ་
ཞབས་སོར་འཁོད་པ་ཕྱོགས་མཚུངས་བཙུན་མོ་སྲས་བློ་་་་
འབངས་དང་བཅས་པས་མཇལ་དར་ཕུལ་ཏེ་ཐམས་ཅད་གོ་
48



བབ་ཀྱི་བཞུགས་ གྲལ་ལ་འཁོད་ནས་ཉིན་མོའི་ཆ་གང་ཡིན་་་་
དཔལ་འབྱོར་འདོད་དགུ་བསམ་གྱིས་མི་ཁྱབ་པའི་བཀྲ་ཤིས་
དགའ་སྟོན་གྱི་རིམ་པར་དགྱེས་བཞིན་དུ་རོལ་བཞིན། མཚན་
མོའི་དུས་ལ་བབ་པ་ན་གཟིམ་ཆུང་བདེ་ཆེན་ཁང་གསར་དུ་
ཆོས་ཀྱི་རྒྱལ་པོ་དང་བཙུན་མོ་མ་ལ་ཡ་ ཅན་མ་ལྷན་ ཅིག་ ཏུ་་
དགྱེས་ཚོར་ཚད་མེད་པའི་དབང་གིས་མཚན་མོའང་ཇི་ལྟར་
འདའ་བ་མི་ཚོར་བའི་གནས་སུ་གྱུར་ཏོ། དེ་ནས་ཉིན་གཅིག་
ཆོས་ཀྱི་རྒྱལ་པོ་བཙུན་མོ་དང་བཅས་པ་སྐྱེད་མོས་ཚལ་མེ་ཏོག་
འབྱུང་གནས་སུ་སྤྲོ་སེང་ལ་ཆིབས་བསྒྱུར་གནང་རྒྱུའི་ཞབས་
ཕྱིར་བྲམ་ཟེ་གཉེན་བཟང་ཡང་འགྲོ་རྩིས་ཡིན་པ་ལ། ཞལ་ཏ་
མ་མེ་ཏོག་གསར་པའི་ཁྱིམ་ཐབ་ཟུར་ཕུད་ཅན་ལ་སོགས་པ་
གྲུབ་པ་དང་རིག་འཛིན་གྱི་སྐྱེ་བོ་ཕན་ཚུན་དགའ་སྟོན་ལ་རོལ་
བ་རྣམས་ཀྱིས་ལམ་བར་དུ་བཟུང་བའི་ཕྱིར། སྐབས་འདིར་
ཟུར་ཕུད་ཅན་ཞེས་པ་ལག་ན་ཆང་གི་གང་བའི་ཕོར་པ་དང་།
དེའི་གཡོག་མོ་ཆང་གི་བུམ་པ་འཛིན་པ་བཅས་ཕྱག་ཕེབས་ནས་
ཟུར་ཕུད་ཅན་གྱིས་འདི་སྐད་དོ།
ཨེ་མ་མ་ལ་གསོན་དང་སྣང་སེམས་གཞན་ལས་སྐྱིད་་་་་
པ། །
བསམ་བཞིན་བསམ་བློ་བཏང་ན་ཟུར་ཕུད་ཅན་ལ་་་་་
དགའ་བ། །
བྲང་ལ་མཛེས་མའི་ནུ་མ་ཁ་ལ་བདུད་རྩིའི་ཆང་ཞིམ། །
49



མགོ་ལ་མེ་ཏོག་ཟུར་ཕུད་འདི་གསུམ་བྲལ་བ་མེད་དོ། །
གཡོག་མོ་ང་ལ་ལྟོས་དང་ཟུར་ཕུད་ཅན་ལས་སྐྱིད་པ། །
ཞེས་ཟེར་བཞིན་དུ་ར་བཟི་ནས་ས་ལ་འགྱེལ་ལོ། དེའི་ཚེ་
གཡོག་མོས་སློང་རོགས་བྱས་པ་ལ། ང་ལ་འབུད་རྒྱག་མཁན་
འདི་སུ་ཞིག་ཡིན། མེ་ཏོག་གསར་པ་ཅན་ཡིན་ནམ་ཞེས་རྒོད་
ཅིང་སྨྱོ་ལབ་ཅན་དུ་གྱུར་པ་ལ་གཡོག་མོས། མེ་ཏོག་གསར་
པ་ནི། འདི་ན་མི་འདུག་གོ་ཟེར་བ་ལ་ཟུར་ཕུད་ཅན་ཁྲོས་
ནས་ཡུགས་ ས་ མ་དེ་ བཞིན་ད་དུང་མི་ཡོང་བ་ཇི་ལྟར་ཡིན།
ཡང་ན་སྐྱེད་མོས་ཚལ་མེ་ཏོག་འབྱུང་གནས་སུ་གྲུབ་པ་དང་
རིག་འཛིན་གྱི་སྐྱེ་བོ་དགའ་སྐྱིད་འདོད་ཡོན་ལ་རོལ་པ་རྣམས་
ཀྱི་ཁྲོད་ན་ང་འཚོལ་བཞིན་ཡོད་དམ། གང་ལྟར་ན་ཡང་མེ་
ཏོག་གསར་པ་མེད་པའི་ཟུར་ཕུད་ཅན་ང་ ཅི་བྱེད་ཟེར་ནས་
འགྱེལ་མ་འཁྱོར་དུ་གཡོག་མོ་དང་གཉིས་ཀ་སྐྱེད་མོས་ཚལ་དུ་
སོང་ངོ༌། སྐབས་འདིར་བྲམ་ཟེ་གཉེན་བཟང་བཙུན་མོས་
བསྐུར་བའི་གོས་དམར་པོ་ཟུང་ཕྲག་པ་ལ་བཀལ་ཏེ་ཕྱག་ཕེབས་
ནས་འདི་སྐད་དོ། །
ང་རང་རྒྱལ་པོའི་བཀའ་བཞིན་སྐྱེད་མོས་ཚལ་ལ་ཆས་་་་་
འགྲོ། ། །
མེ་ཏོག་འབྱུང་བའི་གནས་སུ་བྲམ་ཟེ་མི་སྡོད་ཆས་་་་་་་
འགྲོ། །
རྒྱལ་པོ་ཆེན་པོའི་བཀའ་དྲིན་བདག་གིས་འཁྱེར་མཐའ་
50



མེད་དོ། །
བཀའ་བཞིན་མ་སྒྲུབ་ཟེར་ན་གཉེན་བཟང་མ་རེད་་་་་་་
གསུངས་ཤིག །
ཟེར་ནས་འགྲོ་བའི་ལམ་བར་དུ་གྲུབ་པའི་སྐྱེ་བོ་འགའ་ཞིག་
གིས། འདི་ནི་རང་རེའི་རྒྱལ་པོ་གསར་པའི་དགའ་ གྲོགས་
ཡིན་ནོ་ཞེས་གུས་པ་དང་བཅས་པས་མཆོད་ཅིང་མེ་ཏོག་གི་
ཅོད་པན་འབུལ་བ་སོགས་ཀྱིས་འཁོར་གཞི་བྱུང་བར་བརྟེན།
སླར་ཡང་གཉེན་བཟང་གིས་རིག་པ་བསྐྱེད་དེ་ད་སྟེ་ངོ་མི་ཤེས་
པའི་ཐབས་བྱའོ་སྙམ་སྟེ་གོས་དམར་པོ་ཟུང་གིས་ལུས་ཀྱི་སྟོད་
དང་མགོ་བོ་ཡོངས་སུ་བཏུམས་ནས་འགྲོ་བ་ཟུར་ཕུད་ཅན་གྱིས་
མཐོང་ནས་གཡོག་མོ་ལ་མཛུབ་མོས་ སྟོན་བཞིན་དུ་སྨྲས་པ།
མདུན་ལ་འོང་བ་འདི་ནི་བདག་གི་མཛེས་མ་ཡིན་འདུག །
མགོ་བོ་གོས་ཀྱིས་བཏུམས་པ་བདག་ལ་ཁྲོས་པ་མིན་ནམ། །
གཏན་གྲོགས་མེ་ཏོག་གསར་པའི་བཞིན་བཟང་བདག་ལ་སྟོན་
དང༌། ། སྙན་འགྱུར་ གསུང་གི་གཏམ་ལན་བདག་ལ་འཇལ་
རོགས་གནང་དང་། ། ཟེར་ནས་ཐེ་ཚོམ་མེད་པར་བཟུང་ངོ༌།
དེར་བརྟེན་གཉེན་བཟང་གིས་ གདོང་གཞན་དུ་ཕྱོགས་པ་ལ།
ཟུར་ཕུད་ཅན་གྱིས་མཛེས་མ་ཡིན་ཤག་བགྱིས་ནས་རྐང་པ་ལ་
ཕྱག་འཚལ་ཞིང་མགོ་བོ་གཏུགས་ནས་མཛེས་མ་བཟོད་པར་
མཛོད་ཅིག མེ་ཏོག་གསར་པ་ཅན་བདག་ལ་དགའ་བར་
མཛོད་ཅིག་ཅེས་གདུང་བའི་ཚིག་སྨྲ་བར་བྱེད་དོ། སྐབས་
5y



འདིར་ཞལ་ཏ་མ་མེ་ཏོག་གསར་པ་ཅན་ཕྱག་ཕེབས་ནས་འདི་
སྐད་དོ།
སྐྱབས་སོ་མཆི་བོ་བླ་མ་དཀོན་མཆོག་གསུམ། །
བུ་མོའི་བསམ་པ་ཆོས་བཞིན་འགྲུབ་པར་ཤོག །
ད་ཡང་མ་སྡོད་ད་ཡང་ཆས་ནི་འགྲོ། །
ཡུམ་གྱི་བཀའ་བཞིན་སྐྱེད་མོས་ཚལ་དུ་འགྲོ། །
ཞེས་བརྗོད་ནས་སྐྱེད་མོས་ཚལ་གྱི་ཚལ་སྲུང་ཡལ་འདབ་ཅན་མ་
ཟེར་བ་ལ། བཤེས་ཀྱི་ཡུམ་གྱི་བཀའ་ལས། དེ་རིང་རྒྱལ་པོ་
ཆེན་པོ་བཙུན་མོ་དང་བཅས་པ་སྐྱེད་མོས་ཚལ་མེ་ཏོག་འབྱུང་
གནས་སུ་ཕེབས་རྒྱུར་ཤིང་ཏ་མ་ལའི་གནས་སུ་ཕེབས་གྲ་ལེགས་
པར་ཞུས་ཤིག་ཅེས་ལབ་ནས་རང་གི་མཛའ་བོ་ཟུར་ཕུད་ཅན་
འཚོལ་བཞིན་དུ་བལྟས་པས་བུད་མེད་འདྲ་བ་ཞིག་ལ་ཕྱག་་་
འཚལ་བ་མཐོང་ངོ༌། དེ་མ་ཐག་ཁྲོས་ཏེ་ཁྱེད་སུ་ཞིག་ལ་ཕྱག་
བྱེད་སྨྲས་པས། ཟུར་ཕུད་ཅན་ངོ་ཕབས་ཏེ་ངས་ནི་མེ་ཏོག་
གསར་པ་ཅན་ཁྱོད་ཉིད་ཡིན་པར་བསམས་ནས་རྐང་པ་ལ་མགོ་
བོ་གཏུགས་བྱས་པར། དེའི་ཚེ་བྲམ་ཟེས་མགོ་བོ་བཏུམས་པ་
གསལ་ཏེ། ཅི་བྱེད་འབངས་ཕྲུག་ཆང་གིས་མྱོས་པ་ཕོ་མོ་ཡང་
ངོ་མི་ཤེས་པ་བླུན་ནོ་ཞེས་ཟེར་བ་ལ། ་ ཟུར་ཕུད་ཅན་གྱིས་
ལེགས་ པར་ བརྟགས་ ནས་སྤྲེའུ་ སེར་ སྐྱ་ ཁྱོད་ ཀྱིས་ བསླུས་ སོ།
ཞེས་གཡོག་མོ་ལ་དེ་ཟུངས་ཤིག་ད་ལྟ་ཉིད་དུ་ངན་ལན་བྱའོ་
ཞེས་བྱས་ནས། རང་ཉིད་མེ་ཏོག་གསར་པའི་རྐང་པར་མགོ་
52



བོ་གཏུགས་ནས་ཁྲོ་བ་མེད་པར་མཛོད་ཅིག བདག་ལ་་་་་་
དགའ་བར་མཛོད་ཅིག དེའི་ཚེ་བྲམ་ཟེས་བྲོས་པ་་་་་་
བརྩམས་པ་གཡོག་མོས་བཟུང་བས་ཚངས་སྐུད་ཆད། དེ་་
འཕྲལ་སྟོད་གོས་ནས་བཟུང་སྟེ་སྤྲེའུ་སེར་སྐྱ་ཁྱོད་གང་དུ་འགྲོ་
ཞེས་ཟེར་བར། བྲམ་ཟེས་མེ་ཏོག་གསར་པ་ཅན་ལ་སྨྲས་པ།
བདག་ལ་ཉེས་པ་མེད་པས་གཏོང་དུ་ཆུག་ཅིག མེ་ཏོག་་་་
གསར་པ་ཅན་གད་མོ་དགོད་བཞིན་དུ་བདག་གི་རྐང་པ་ལ་
མགོ་བོ་གཏུགས་ན་ཡོང་ངོ་བྱས་པར་བྲམ་ཟེས། ང་རྒྱལ་པོའི་
གྲོགས་པོར་གྱུར་པའི་བྲམ་ཟེ་ཞིག་གིས་འབངས་ཀྱི་བུ་མོའི་རྐང་
ལ་ཅིའི་ཕྱིར་མགོ་བོ་གཏུགས། དེ་བས་ང་བཏང་བ་མི་ལེགས་
སམ་བརྗོད་པས་དེའི་ཚེ་མེ་ཏོག་གསར་པས། ཇོ་བོ་ཟུར་ཕུད་
ཅན་ལོངས་ཤིག བདག་ལ་ཁྲོ་བ་མེད་དོ། བྲམ་ཟེ་འདི་ནི་
རང་རེའི་རྒྱལ་པོའི་དགའ་གྲོགས་ཡིན་པས་འདི་ལ་ངན་བྱས་ན་
ཡབ་ཡུམ་གཉིས་དང༌། ལྷག་པར་རྒྱལ་ཚབ་བཤེས་ གཉེན་
དབྱིག་གིས་རང་རེ་ལ་བཀའ་བཀྱོན་པར་འགྱུར་བས་ཐོངས་ལ་
གུས་པར་མཛོད་ཅིག་བྱས་པས། དེ་འཕྲལ་ཟུར་ཕུད་ཅན་
གྱིས། ཨེ་ཧེ་བདག་གིས་སྐུ་རྩེད་ཞུས་པ་ལགས་པས་བཟོད་
པར་བཞེས་ཤིག་བརྗོད་ནས་རང་གི་སྟོད་གཡོགས་ཕུད་དེ་་་་
བཞུགས་སྟན་ལ་ཕུལ། ད་ཆ་མེ་ཏོག་གསར་པ་ཡང་འདིར་
སྡོད་ཅིག་བྱས་པར་གད་མོ་བྱེད་བཞིན་དུ་བསྡད། ཟུར་ཕུད་
ཅན་གྱིས་པུས་མོ་ས་ལ་བཙུགས། ཆང་གིས་ལེགས་པར་་་་་
53



བཀངས་པའི་ཕོར་པ་ལ་མགོ་བོའི་ཟུར་ཕུད་ཀྱི་མེ་ཏོག་བཀོད་
ནས་མེ་ཏོག་གསར་པ་ལ་གཏད། དེའི་འཐུང་འཕྲོ་འཁྱེར་ཏེ་
བྲམ་ཟེར་བལྟས་ནས། མཛེས་མ་མེ་ཏོག་གསར་པའི་ཁ་ཡིས་
རེག་པའི་ཆང་འདི། །འདོད་ལྡན་སྐྱེས་པ་གཞན་གྱིས་བསམས་
ཀྱང་མྱོང་བ་མིན་ནོ། །འདི་བས་ལྷག་པའི་བཀུར་སྟི་བདག་ལ་
འབུལ་འོས་མེད་དོ། ། ལྷ་ཡི་དགའ་ གྲོགས་ཆེན་པོ་དགྱེས་་་་་
བཞིན་བཞེས་པར་མཛོད་ཅིག ཅེས་བྱས་པར། གཉེན་
བཟང་གིས་བདག་བྲམ་ཟེ་ཡིན་ནོ། ཁྱེད་བྲམ་ཟེ་ཡིན་་་་
ཚངས་སྐུད་ག་ན་ཡོད། གཡོག་མོ་འདིས་འཐེན་ནས་བཅད་
དོ། འོ་ན་བདག་ཅག་རྣམས་ཆང་གིས་མྱོས་དུས་གནོད་པ་
བྱས་པ་དང་། ཆང་ཕུལ་བ་རྣམས་བཟོད་པར་མཛོད་ཅིག་
བྱས་པར། བདག་ཀྱང་ད་སྟེ་ཆང་དང་བུད་མེད་ཀྱིས་རེག་པ་
སེལ་ཕྱིར་རྫིང་བུ་འདིར་འཁྲུས་བྱས་ཏེ་ད་ལྟ་ཉིད་དུ་རྒྱལ་པོའི་
ཕྱག་ཕྱི་ལ་འགྲོ་འོ་ཞེས་ཟེར་ནས་སོང་ངོ༌། སྐབས་འདིར་་
རྒྱལ་པོ་ཆེན་པོ་དང་བཙུན་མོ་མ་ལ་ཡ་ ཅན་མ་དཔོན་གཡོག་
འཁོར་དང་བཅས་པ་རྒྱལ་པོ་འོས་པོའི་ཡོ་བྱད་ཕུན་སུམ་ཚོགས་
པས་བརྒྱན་ཏེ་ཕྱག་ཕེབས་པའི་ཕེབས་ལམ་དུ་བྲམ་ཟེ་གཉེན་
བཟང་ཡང་བཅར་ཏེ་ཕྱག་འཚལ་ཞིང་ཤིས་པ་བརྗོད་པ་ལ་རྒྱལ་
པོས་གསུངས་པ།
ཚུར་ལ་ཉོན་དང་ཆུང་ནས་འདྲིས་པའི་གྲོགས། །
ལེགས་པར་འོངས་སམ་གཉེན་བཟང་བྲམ་ཟེའི་བུ། །
54



གྲོགས་པོ་དེ་ཙམ་གང་གི་ཕྱིར་དུ་འགོར། །
མ་གསང་དྲང་པོའི་གཏམ་དེ་ང་ལ་ཤོད། །
ཅེས་གསུངས་པའི་ལན་དུ་འདི་སྐད་ཞུས་སོ། །
ཨེ་མ་གསོན་དང་ཆོས་ཀྱི་རྒྱལ་པོ་ཆེ། །
ཞུ་རྒྱུ་ཡོད་དོ་སྙན་གྱི་དབང་པོ་གཏོད། །
བདག་གིས་སྔ་བར་གུས་པས་འོངས་ལགས་ཀྱང་། །
དགའ་སྟོན་ལ་ཚོགས་སྐྱེ་བོས་ལམ་ནས་བཟུང་། །
སྤྱིར་ནི་རྒྱལ་པོའི་མངའ་ཐང་ཡིན་པ་དང༌། །
སྒོས་སུ་བདག་ལ་ཐུགས་རྗེ་ཆེ་བས་ལན། །
གཅིག་བཏང་གཅིག་གིས་བཟུང་བའི་བཀུར་སྟི་ལ། །
མི་སྡོད་སྐབས་མེད་འགོར་སོང་བཟོད་པར་མཛོད། །
ཙན་དན་འཁྲི་ཤིང་དག་གི་བསིལ་གྲིབ་ལ། །
གྲུབ་པ་རིག་འཛིན་སྐྱེ་བོའི་ཚོགས་འདུས་ནས། །
རོལ་མོའི་བྱེ་བྲག་བསྡེབས་ནས་གླུ་ལེན་ཅིང༌། །
མཛེས་མའི་འཐུང་ལྷག་ཆང་ལ་སུ་ཐོབ་བྱེད། །
ཅེས་སོགས་ཞུས་པ་ལ་རྒྱལ་པོས་ཀྱང་ལེགས་པར་གཟིགས་ནས་
གྲོགས་པོས་ཟེར་བ་བཞིན་འདུག་གོ། ད་སྟེ་རང་རེའང་ཤིང་
ཏ་མ་ལའི་བསྟི་ལེགས་སུ་འགྲོ་བར་བྱའོ་གསུངས་ནས་ཕྱག་་་་
ཕེབས་ སོ། ཕེབས་ནས་རེ་ཞིག་བཙུན་མོ་དང་ཕན་ཚུན་་་་
དགྱེས་པའི་གསུང་གླེང་གླུར་བཞེས་ པའི་ཐོག་མར་རྒྱལ་པོས་
གསུངས་པ།
55



ལས་ཀྱིས་བསྐོས་པའི་གཏན་གྲོགས་སྙིང་སྡུག་མ། །
མ་ལ་ཡ་ཅན་བཙུན་མོ་ང་ལ་ཉོན། ། །
རང་རེ་བློ་མཐུན་བསམ་པའི་འགྲུབ་ལུགས་ལ། །
བསམས་ན་དགའ་ཞིང་སྤྲོ་འམ་མཛེས་མ་ཀྱེ། །
ཞེས་གསུངས་པའི་ལན་དུ་འདི་སྐད་ཕུལ། །
ཨེ་མ་འཇིག་རྟེན་མགོན་གཅིག་ཆོས་རྒྱལ་ཁྱོད། །
བུ་མོའི་སྐལ་པར་ཐོབ་ཚུལ་འདི་བསམས་ན། །
བདག་གི་སྐྱབས་གཅིག་ལྷ་མོ་ཨུ་མ་ཡི། །
དྲིན་དང་མཐུ་ལ་འགྲན་ཟླ་མེད་དོ་ལྷ། །
ཡང་རྒྱལ་པོས་གསུངས་པར། །
དཀའ་ཐུབ་མཆོད་པས་ཐུན་མོང་དངོས་གྲུབ་ཙམ། །
སྟེར་བའི་ལྷ་མོ་ཨུ་མའང་ལེགས་མོད་ཀྱི། །
ད་དུང་སྲིད་ཞིའི་འཇིགས་སྒྲོལ་གཏན་གྱི་བདེ། །
སྟེར་ལ་མི་བསླུ་མཆོག་གསུམ་སྟེན་ཅིག་ཀྱེ། །
ཞེས་པའི་ལན་དུ་འདི་སྐད་གསོལ།
དཀའ་ཐུབ་དྲག་པོས་ཨུ་མ་མཆོད་པ་དང༌། །
རང་སྲོག་རང་གིས་གཅོད་ལ་ཉེ་བ་སོགས། །
ཁྱེད་ཀྱི་དོན་དུ་བྱས་པ་དགོངས་སམ་ལྷ། །
ལན་གསུངས་པ།
ཙན་དན་ནགས་ཁྲོད་ཡང་ཡང་འོངས་པ་དང༌། །
རྨི་ལམ་བཞིན་དུ་མ་རྙེད་ངལ་བ་དང༌། །



རྡོ་ལ་བྲིས་ཤིང་འཆི་ཁར་འཇུས་པ་སོགས། །
ངས་ཀྱང་ཁྱེད་ཉིད་བསམས་པ་དྲན་ནམ་ཀྱེ། །
ལན་ཞུས་པ། །
དྲན་ནོ་དྲན་ནོ་སྤྲུལ་པའི་ཆོས་རྒྱལ་ཆེ། །
ཁྱེད་ཀྱི་བཀའ་དྲིན་བདག་གིས་འཁྱེར་མཐའ་བྲལ། །
ད་དུང་སྐུ་ཡི་སྐྱེ་འཕྲེང་ཐམས་ཅད་དུ། །
བཙུན་མོར་འགྱུར་བའི་བཀའ་དྲིན་མཛོད་ཅིག་ལྷ། །
ལན་གསུངས་པ།
ལེགས་སོ་གཏམ་དེ་སྙིང་ལ་འབབ་མོད་ཀྱང་། །
ཚེ་རབས་གྲོགས་པའི་རང་དབང་ག་ལ་ཡོད། །
ཡིན་ཀྱང་ལས་སྨོན་གཙོ་ཕྱིར་དཀོན་མཆོག་གསུམ། །
སྐྱབས་སུ་བསྟེན་ཏེ་ཆོས་ལ་འབུངས་ཤིག་ཀྱེ། །
ལན་ཞུས་པ།
བལྟ་བས་མི་ངོམས་མཚན་དཔེ་གསལ་བའི་སྐུ། །
ཆོས་སྲིད་གང་ལའང་ཐོགས་པ་མེད་པའི་གསུང༌། །
འགྲོ་བ་ཀུན་ལ་མ་ལྟར་བྱམས་པའི་ཐུགས། །
རྒྱལ་པོའི་སྐུ་གསུང་ཐུགས་ལ་གུས་ཕྱག་འཚལ། །
ལན་གསུངས་པ། །
ལྷ་ཡི་སྲས་མོས་འགྲན་ཟླ་མི་ནུས་པའི། །
མི་ཡི་བུ་མོ་གཟུགས་མཛེས་ཡིད་འཕྲོག་མ། །
དཀའ་ལས་བྱས་པའི་འབྲས་བུ་མཛེས་མ་ཁྱོད། །
57



བསྔགས་པར་འོས་སོ་བདག་གི་སྙིང་སྡུག་མ། །
ཞེས་སོགས་མང་དུ་གསུངས་པའི་རྗེས་སུ་བཙུན་མོས་ཀྱང་གླུ་
དང་རྒྱུད་མངས་ཀྱི་མཆོད་པས་རྒྱལ་པོ་ཆེན་པོའི་དགྱེས་པ་རབ་
ཏུ་བསྐྱེད་ཅིང་བཞུགས་ པའི་ སྐབས་ ཤིག་ཞལ་ཏ་མ་མེ་ཏོག་་་་
གསར་པས་འཛུམ་པ་དང་བཅས་ཏེ་བྲམ་ཟེ་གཉེན་བཟང་ལ།
ཁྱེད་ཀྱིས་སྲས་མོ་འདི་ལྟ་བུ་མཛེས་སྡུག་རྨད་དུ་བྱུང་བ་མཐོང་
མྱོང་ངམ། ད་ལྟ་རྒྱལ་པོ་ཆེན་པོས་བསྔགས་བརྗོད་མཛད་
པའང་གོའམ་ཞེས་ཟེར་བ་ལ། བྲམ་ཟེ་གད་མོ་བྱེད་བཞིན་དུ་
མེ་ཏོག་གསར་པ་ཁྱོད་དེ་ཙམ་གྱི་ཁེངས་པ་མ་བྱེད་ཅིག ངའི་
ནང་ན་ཡང་མཐོང་བ་ཙམ་གྱིས་ཡིད་འཕྲོག་པར་བྱེད་པའི་བུད་
མེད་ཡོད་དེ། ཕྲག་དོག་གིས་བསྔགས་བརྗོད་དེ་ལྟ་བུ་མི་བྱེད་
དོ་བྱས་པར། མེ་ཏོག་གསར་པས་འཛུམ་མདངས་དང་་་་་
བཅས་ཏེ་འོ་ན་ཇོ་བོ་ཁྱེད་ལ་བདག་གིས་བསྔགས་བརྗོད་བྱེད་
དོ་བརྗོད་པར། བྲམ་ཟེས། དེ་ཤིན་ཏུ་ལེགས་ སོ། ད་
དུང་བདག་ལ་སྤྲེའུ་སེར་སྐྱ་ཟེར་བའི་མིང་ངན་པོ་དེ་ཕྱིན་ཆད་
མི་འབྱུང་བར་མཛོད་ཅིག་བྱས་པས་རྗེས་སུ། མེ་ཏོག་གསར་
པ་ལངས་ཏེ་དགའ་བའི་མགྲིན་གླུ་ལེན་བཞིན་དུ་ ཤིང་ཏ་མ་
ལའི་ཡལ་འདབ་བླངས་ནས་བཙིར་བའི་ཁུ་བ་རམས་ལྟ་བུས་
རང་གི་ལག་མཐིལ་ལ་ལེགས་པར་བྱུགས་ཏེ་མི་མངོན་པར་
དགའ་བའི་ཟོལ་གྱིས་བྲམ་ཟེའི་གདོང་ལ་བྱུགས་པས་ནག་པོར་
བྱས་ སོ། དེ་ གཟིགས་ པས་ བཙུན་ མོ་ བཞད་ འཛུམ་ ཤོར།
58



དེ་ལ་བྲམ་ཟེ་དོགས་པ་སྐྱེས་ཏེ། བུ་མོ་ཁྱོད་ཀྱིས་ང་ལ་ཅི་ཞིག་
བྱས་ལབ་པར། བདག་གིས་ཁྱོད་ལ་བསྔགས་བརྗོད་བཀུར་
སྟི་བྱས་སོ་མོལ་བར། བྲམ་ཟེས་ལག་པ་གདོང་ལ་བྱུགས་ཏེ་
ལག་མཐིལ་ལ་བལྟས་པས་ནག་པོར་མཐོང་མ་ཐག་ལག་པས་
དབྱུག་པ་རིང་པོ་དེ་འཕྱུར་ཏེ། རྒྱལ་པོའི་སྐུ་གམ་འདི་ལྟ་
བུར་ཡང་། ང་ལ་སྨ་འབེབས་འདི་ལྟར་བྱེད་པ་འོས་མིན་་
ཞེས་ཁྲོ་བའི་ཚིག་མང་དུ་བརྗོད་ཅིང་རྒྱལ་པོ་ལའང་ཞུས་པ།
གནམ་དང་ས་ཡི་དབང་ཕྱུག་མི་ཡི་ལྷ། །
སྙན་གྱི་དབང་པོ་དར་གཅིག་འབངས་ལ་གསོན། །
རྒྱལ་པོ་ཆེན་པོ་ཁྱེད་ཀྱི་སྤྱན་སྔར་ཡང་། །
བདག་ལ་འབངས་ཀྱི་བུ་མོས་སྨ་འབེབས་ན། །
གྲོགས་པོ་གཉེན་བཟང་གསུངས་པ་དོན་མ་མཆིས། །
འདི་རུ་བསྡད་ཀྱང་ཅི་བྱེད་བདག་འགྲོ་འོ། །
ཞེས་ཞུས་པའི་ལན་དུ་རྒྱལ་པོས་གསུངས་པ། །
བུ་མོ་མེ་ཏོག་གསར་པས་རྩེད་མོའི་ཕྱིར། །
ཁྱོད་གདོང་ནག་པོར་བྱས་པ་ཅི་ཞིག་ཁྲོ། །
བུད་མེད་རྩེད་གོ་ཁྱོ་ཡིས་མ་ཐེག་ན། །
ངོ་ཚ་ཅི་བྱེད་རྫིང་བུར་ཁྲུས་གྱིས་ཤིག །
ཅེས་གསུངས་ནས་དཔོན་གཡོག་ ཐམས་ཅད་བཞད་གད་དུ་་
གྱུར། སྐབས་འདིར་རྒྱལ་ཚབ་བཤེས་ཀྱི་དབྱིག་ རྒྱལ་པོ་་་་
མཇལ་བའི་སླད་དུ་ཕེབས་ཀྱི་ཡོད་ཅེས་པའི་བརྡ་བྱུང་བ་ལྟར་



དཔོན་གཡོག་ཕྱག་ཕེབས་ནས་ཆོས་ཀྱི་རྒྱལ་པོར་ཕྱག་འབུལ་བ་
ལ་གསུངས་པ།
རྒྱུན་དུ་ཞལ་ཁྱིམ་ཟླ་བ་ཤར་འདྲ་ལ། །
དེ་རིང་ཅུང་ཟད་ནག་པའི་རྒྱུ་མཚན་ཅི། །
རང་རེའི་ཡབ་ཡུམ་མཚན་དཀྱིལ་དྭངས་ལགས་སམ། །
གང་ཡིན་བློ་བདེའི་གསུང་གླེང་གནང་བར་མཛོད། །
ཅེས་པའི་ལན་དུ་ཞུས་པ།
རང་རེའི་ཡབ་ཡུམ་མཚན་དཀྱིལ་དྭངས་པ་སོགས། །
ལྷ་ཁྱོད་ཐུགས་གཡེང་མཛོད་དགོས་མེད་ལགས་ཀྱང་། །
མ་ཏང་ག་ཞེས་བྱ་བའི་རྒྱལ་ཕྲན་གྱིས། །
རིག་འཛིན་རྒྱལ་སྲིད་བླངས་ཞེས་བདག་གིས་ཐོས། །
འོན་ཏེ་གླང་པོའི་ཁྱུ་ལ་སེང་གེ་བཞིན། །
བདག་གིས་མགོན་བྱས་གྲུབ་པའི་དཔུང་ཕྲན་ཞིག །
ཐོན་ན་སྐད་ཅིག་འཇོམས་པར་ཐེ་ཚོམ་མེད། །
བཀའ་ཡི་གནང་བ་ད་ལྟ་སྩལ་དུ་གསོལ། །
ཞེས་ཞུས་པའི་ལན་དུ་གསུངས་པ།
དཔའ་བོའི་ཁྱུ་མཆོག་གྲུབ་པའི་རྒྱལ་ཚབ་ཁྱེད། །
དྲག་རྩལ་སྙིང་སྟོབས་གཞན་གྱིས་འགྲན་ཟླ་མེད། །
ཚུལ་དེ་བདག་གིས་ངེས་པར་ཤེས་མོད་ཀྱང་། །
རེ་ཞིག་གླུ་འདི་གསོན་ལ་དགོངས་པར་མཛོད། །
གཞན་གྱི་དོན་དུ་རང་གི་སྲོག་འདི་ཡང་། །
60



འཕངས་པ་མེད་པར་སྟེར་ལ་དགའ་བ་བདག །
རྒྱལ་སྲིད་ཆེད་དུ་འགྲོ་བའི་སྲོག་གཅོད་པའི། །
ལས་ངན་དེ་འདྲ་ཁས་ལེན་ཇི་ལྟར་བྱེད། ། །
ཅེས་གསུངས་པ་ལ་བཤེས་གཉེན་དབྱིག་གིས་ཅུང་ཟད་ཁྲེལ་
རྒོད་དང་བཅས་འོ་ན་ཁྱོད་ཀྱིས་མཁྱེན་པས་དགྱེས་པ་ཞིག་
མཛོད་ཅིག་ཟེར་བ་ལ་རྒྱལ་པོའི་དགོངས་པར་འདི་ལྟ་བུ་ཞིག་
འཁྲུངས་ཏེ། ཁོང་ཁྲོ་སྐྱེས་མ་ཐག་འདི་བཞིན་སྐབས་གཅིག་
བཟློག་པར་དཀའ་བས། དེའི་ཕྱིར་རེ་ཞིག་བློར་འབབ་པའི་
ཐབས་ཤིག་བྱའོ་དགོངས་ནས་གསུངས་པ།
ཡིན་ཀྱང་རང་རེའི་རྒྱལ་སྲིད་སྲུང་བའི་ཆེད། །
ཐུགས་བསམ་ཆེ་བའི་གསུང་དེ་ལེགས་ནས་བྱུང༌། །
ད་དུང་ཇི་ལེགས་རིམ་བཞིན་གཟིགས་པས་ཆོག །
ད་སྟེ་རང་རེ་ཕོ་བྲང་ནང་དུ་ཕེབས། །
ཞེས་གསུངས་ནས་ཐམས་ཅད་ཕེབས་པར་གྱུར་ཏོ། དེ་ལྟར་
དགའ་སྟོན་ཉི་མ་དྲུག་འདས་པའི་སྔ་དྲོ་རྒྱལ་པོས། བཙུན་མོ་
རང་མེ་ཏོག་གསར་པ་ཅན་སོགས་པའི་འཁོར་དང་བཅས་ཏེ་
ངོས་ཀྱི་ཡབ་ཡུམ་བཞུགས་གནས་སུ་སོང་ཞིག ང་ཡང་མི་
རིང༌ བར་ ཡོང་ རྒྱུ་ ཡིན་ པས་ དེ་ དོན་ ལེགས་ པར་ ཞུས་ ཤིག
ཅེས་གསུངས་པ་ལྟར་བཙུན་མོ་དཔོན་གཡོག་ཕེབས་ནས་རྒྱལ་
པོ་ཆེན་པོ་སྤྲིན་གྱི་ཏོག་ཡབ་ཡུམ་གྱི་སྲི་ཞུ་ལ་བརྩོན་བཞིན་དུ་
གནས་སོ། སྐབས་འདིར་རི་བོ་མ་ལ་ཡ་ཅན་ནས་ཕར་ཙམ་



སོང་བའི་ས་ན་རྒྱ་མཚོ་ཆེན་པོ་ཡོད་པའི་དགེ་མཚན་གཟིགས་
པའི་སླད་དུ་ཆོས་ཀྱི་རྒྱལ་པོ་དང་རྒྱལ་ཚབ་གཉིས་འཁོར་དང་
བཅས་པ་ཕྱག་ཕེབས་ནས་ཡིད་དུ་འོང་བའི་ནགས་ཚལ་ཞིག་ཏུ་
ཕེབས་པ་ལ་དགྱེས་ཚོར་ཆེན་པོ་འཁྲུངས་ཏེ་རྒྱལ་པོས་འདི་ལྟར་
གསུངས།
ཡིད་འོང་ལྗོན་ཤིང་འཁྲིགས་པའི་ཁང་བཟང་དུ། །
སྔོ་འཇམ་རྩྭ་ཡི་མལ་སྟན་འབོལ་ཞིང་བདེ། །
རྩྭ་བའི་ཟས་ཞིམ་བཏུང་ཆུ་དྭངས་བསིལ་སྤྲོ། །
རི་དྭགས་གྲོགས་སུ་བརྩེ་འདིའི་སྐྱིད་པ་ཨང་། །
འདོད་དགུ་ཡིད་བཞིན་རྙེད་པའི་ནགས་ཚལ་འདིར། །
ཡོན་ཏན་གཞན་རྣམས་ལེགས་པར་ཚང་མོད་ཀྱང༌། །
མཆོད་དང་སྦྱིན་པའི་ཞིང་བཟང་རྙེད་དཀའ་བ། ། །
འདི་གཅིག་སྐྱོན་དུ་གཟིགས་སམ་བཤེས་གཉེན་་་་་་་་་་
དབྱིག ། །
ཅེས་གསུངས་པའི་ལན་དུ་ཞུས་པ།
ནགས་ཚལ་འདི་ཡང་བཀའ་བཞིན་ངོ་མཚར་ཏེ། །
ད་དུང་རྒྱ་མཚོའི་གཟིགས་མོ་དེ་བས་ཆེ། །
དེ་བཞིན་གཟིགས་ཕྱིར་མྱུར་དུ་མ་ཕེབས་ན། །
རྦ་རླབས་སྐྱོད་པའི་དུས་ནི་འཇིགས་སུ་རུང༌། །
ཞེས་ཞུས་པར་ཡང་རྒྱལ་པོས།
གངས་ཅན་རི་ལྟར་མཛེས་པའི་མ་ལ་ཡ། །
62



འདི་ཉིད་སྤྲིན་དཀར་གཞོན་ནུས་འཁྱུད་དམ་ཅི། །
གསུངས་པར། །
འདི་ནི་མ་ལ་ཡ་ཡི་མ་ལགས་ཏེ། །
གདེངས་ཅན་ཀླུ་ཡི་རུས་པའི་ཕུང་པོ་འོ། །
ཞེས་ཞུས།
ཀྱེ་མ་ཀྱི་ཧུད་དེ་འདྲ་དུས་གཅིག་ཏུ། །
ཀླུ་རྣམས་ཤི་བའི་རྒྱུ་མཚན་ཇི་ལྟར་ལགས། །
གསུངས་པར།
དུས་གཅིག་ཉིད་དུ་ཤི་བ་མ་ལགས་ཏེ། །
མཁའ་ལྡིང་དབང་པོས་རིམ་བཞིན་བསད་པ་འོ། །
ཞེས་ཞུས།
ཀྱི་ཧུད་སྡུག་པ་སྙིང་རྗེའི་ཡུལ་དེ་དག ། །
ཇི་ལྟར་བསད་པའི་རྒྱུ་མཚན་གསུང་བར་མཛོད། །
ཅེས་གསུངས་པར་འདི་སྐད་ཞུས།
སྔོན་ཚེ་བྱ་རྒྱལ་ཁྱུང་གིས་ཉི་མ་རེར། །
མཚོར་འཛུལ་ཀླུ་ནི་ཟ་བ་གྲངས་མེད་དོ། །
དེ་ཕྱིར་ཀླུ་ཡི་རྒྱལ་པོ་ནོར་རྒྱས་ཀྱིས། །
ཀླུ་ལ་ཕན་ཕྱིར་ཁྱུང་ལ་འདི་སྐད་གསུངས། །
ཁྱོད་ཉིད་ས་འོག་འོངས་པ་ཙམ་ཉིད་ཀྱིས། །
གྲངས་མེད་ཀླུ་རྣམས་ཟ་བ་ཙམ་མ་ལགས། །
འཇིགས་ཤིང་སྐྲག་པས་ཀླུ་མོ་ཁྲི་སྟོང་གིས། །
63



མངལ་གྱི་ཁྱེ་འུ་ཤོར་བའང་མཐའ་ཡས་སོ། །
དེས་ན་ཕྱིན་ཆད་བྱ་ལ་ཟ་ཡུན་དང་། །
ཀླུ་ལ་གནས་ཡུན་རིང་བའི་ཐབས་མཁས་སུ། །
ཉིན་རེར་ཀླུ་རེ་རྒྱ་མཚོའི་འགྲམ་གཏོང་ངོ༌། །
དེ་ལྷག་གནོད་མེད་མཛོད་ཅིག་དམ་བཅའ་ཕོག་།།
དེ་དོན་བྱ་ཡི་རྒྱལ་པོས་ཁས་བླངས་བཞིན། །
ཉིན་རེར་ཀླུ་རེ་བྱིན་པ་ཟ་བར་བྱེད། །
དེ་ཡི་རུས་ཕུང་གངས་རིའི་འོད་ཅན་འདི། །
ཉིན་བཞིན་འཕེལ་བར་འགྱུར་རོ་ཆོས་ཀྱི་རྒྱལ། །
ཞེས་ཞུས་པའི་ལན་དུ་ཕྱག་ཐལ་མོ་སྦྱར་ཏེ་གསུངས་པ།
བསྔགས་པར་འོས་སོ་ཀླུ་ཡི་རྒྱལ་པོ་དེས། ། །
ཀླུ་རྣམས་སྲུང་བའི་ཐབས་ནི་ལེགས་མོད་ཀྱི། །
ཡིན་ཀྱང་གཞན་ཕྱིར་རང་སྲོག་སྟེར་ཞེས་པའི། །
སྙིང་རྗེའི་ཚིག་ནི་སྨྲ་བར་མ་ནུས་སོ། །
ཞེས་པ་ཙམ་ཞིག་གསུངས་པ་ལས། དོན་དུ་ཆོས་ཀྱི་རྒྱལ་པོའི་
དགོངས་པར། ཀྱེ་མ་ཀླུ་འདི་རྣམས་ཀྱི་སྡུག་བསྔལ་ནི་ཤིན་ཏུ་
མི་བཟད་པའོ། བདག་གི་ལུས་འདི་བཏང་ནས་ཀླུ་གཅིག་
ཙམ་ཞིག་གི་སྲོག་སྐྱོབ་ཐུབ་པ་ཞིག་བྱུང་ན་ཅི་མ་རུང་སྟེ་བཤེས་
གཉེན་དབྱིག་གིས་འགལ་རྐྱེན་བྱེད་པས་ཇི་ལྟར་དྲག་དགོངས་
པའི་མཚམས་སུ། དེའི་ཚེ་དེའི་དུས་ན་ལྷ་མོ་བཤེས་ཀྱི་ཡུམ་
གྱིས། བཙུན་མོའི་ཞབས་ཞུ་ཉུག་རུམ་པ་ཞིག་ལ་གསུངས་པ།
64



ཁྱོད་ཀྱིས་གོས་དམར་པོ་འདི་གཉིས་ཁྱེར་ལ་ཆོས་ཀྱི་རྒྱལ་པོ་
དང༌། མ་ལ་ཡ་ཅན་མ་གཉིས་སུ་སྤྲོད་ལ་ཉིན་བཅུའི་བར་དུ་
གོས་འདི་དག་གྱོན་ཅིག་ཅེས་གསུངས་པ་དང༌། རྒྱལ་པོ་ཆེན་
པོ་ ཀུན་གྱི་དབྱིག་གིས་ཀྱང་སྒོ་རྭ་བ་རབ་དགའ་ཟེར་བ་ལ་་་
གསུངས་པ། སང་ཉིན་ཚེས་གཅིག་སྒྲོལ་མའི་དགའ་སྟོན་ལ་
ཆོས་ཀྱི་རྒྱལ་པོ་དང་མ་ལ་ཡ་ཅན་མ་ལྷན་གཅིག་ཏུ་འཚོགས་ཏེ་
དགའ་སྟོན་གྱི་རྣམ་གཞག་རྒྱ་ཆེར་བསྒྲུབ་རྒྱུ་ཡིན་པས་དེའི་ཆེད་
བཤེས་གཉེན་གྱི་དབྱིག་ད་ལྟ་བོས་ཤོག་ཅེས་བཀའ་སྩལ་བ་ལྟར།
སྐབས་འདིར་ཉུག་རུམ་པ་དང་སྒོ་རྭ་བ་གཉིས་ཕྱག་ཕེབས་ནས་
ཉུག་རུམ་པས་འདི་སྐད་དོ། །
ཨེ་མ་ཉོན་དང་སྒོ་སྲུང་རབ་དགའ་ཁྱོད། །
རྗེ་བོའི་དོན་ནམ་རང་གི་དོན་དུ་འགྲོ། །
ང་ཡང་ཡུམ་གྱི་བཀའ་བཞིན་ན་བཟའ་འདི། །
ཆོས་རྒྱལ་བཙུན་མོ་ལྷན་རྒྱས་འབུལ་ཕྱིར་འགྲོ། །
ཡིན་ཀྱང་གཉིས་ཀ་ཕོ་བྲང་མ་བཞུགས་པས། །
སྔོན་ལ་གང་དུ་འགྲོ་ཡང་མ་ཤེས་སོ། །
དེས་ན་རིག་འཛིན་ཡབ་ཡུམ་བཞུགས་ནས་སུ། །
འགྲོ་ལམ་རྒྱ་མཚོའི་འགྲམ་དུ་ཕྱིན་པ་ལེགས། །
ཟེར་བའི་ལན་དུ་སྒོ་རྭ་བས།
བདག་ཀྱང་གྲུབ་པའི་ཡབ་རྗེའི་བཀའ་བཞིན་དུ། །
རྒྱལ་ཚབ་འབོད་ཕྱིར་རྒྱ་མཚོའི་འགྲམ་དུ་འགྲོ། །
65



དེས་ན་རྒྱལ་པོའང་མྱུར་དུ་ཕེབས་ཤག་ལ། ། །
ཇོ་བོ་བཙུན་མོ་གནས་སུ་ཕེབས་པ་ལེགས། །
ཞེས་བརྗོད་ནས་གཉིས་ཀ་སོ་སོར་སོང་སྟེ་སྒོ་སྲུང་གིས་རྒྱལ་པོ་
དང་རྒྱལ་ཚབ་ལ་ཕྱག་འབུལ་ཞིང་ཤིས་པ་བརྗོད་ནས། རྒྱལ་
ཚབ་ལ་ཤུབ་བུས་ཡབ་ཀྱི་གསུང་ལོན་རྣམས་ཞུས་མ་ཐག་བཤེས་
གཉེན་དབྱིག་གིས། བདག་ལ་ཡབ་ཀྱིས་ཤོག་ཅེས་གསུང་ངོ༌།
དེས་ན་ལྷན་རྒྱས་ཕེབས་པར་རིགས་སོ་ཞུས་པར། རྒྱལ་པོས་
གསུངས་པ། སྔོན་ལ་སྒོ་སྲུང་དང་བཅས་ཏེ་གཤེགས་པར་
མཛོད་ཅིག བདག་ཀྱང་རྒྱ་མཚོའི་དགེ་མཚན་འཁྱུག་ཙམ་
ཞིག་བལྟས་ནས་ད་ལྟ་ཉིད་དུ་འོང་ངོ༌། ཞེས་གསུངས་པའི་
ལན་དུ་ཞུས་པ། འོ་ན་ཡུད་ཙམ་ཞིག་བཞུགས་ཤིག ཡུན་
རིང་དུ་བཞུགས་ན་མི་རུང་བས་མགྱོགས་པར་ཕེབས་ཤིག་ཞུས་
ནས་རྒྱལ་ཚབ་སྔོན་ལ་ཕེབས་སོ། དེའི་རྗེས་ཆོས་ཀྱི་རྒྱལ་པོས་
རི་ལས་བབས་ཏེ་རིམ་བཞིན་རྒྱ་མཚོའི་འགྲམ་དེར་ཕེབས་པས་
བུད་མེད་ཞིག་ངུ་བའི་སྒྲ་ཟུར་ལ། ཀྱི་ཧུད་ངའི་བུ། ཀྱི་ཧུད་
ངའི་བུ་ཁྱོད་ཀྱང་རིང་མིན་གསོད་པར་བྱེད་ན་ང་ཇི་ལྟར་བྱ་
ཞེས་པ་གསན་མ་ཐག་གར་ཡོད་པར་ཕེབས་སོ། སྐབས་དེར་
སྦྲུལ་ གྱི་ གདེང༌ ཀ་ ཡོད་ པའི་ ཀླུའི་ བུ་ དུང༌ གི་ གཙུག་ དང་།
དེའི་ཨ་མ་རྒན་མོ་ལུས་གོང་ལྟར་ལ་ངུ་ཞིང་བུའི་ལག་པ་ལ་
འཆང་བ་གཉིས་སྐྱོ་བའི་ཉམས་ཀྱི་ཕྱག་ཕེབས་སོ། དེའི་ཚེ་
ཆོས་ཀྱི་རྒྱལ་པོས་ལྗོན་ཤིང་གི་ཕག་གཅིག་ནས་གཟིགས་ཤིང་
66



གསན་ཏེ་བཞུགས་པར། ཨ་མ་དེས་ངུ་བཞིན་དུ་བུ་ལ། ཀྱི་
ཧུད་ད་ལྟ་ཉིད་དུ་ཁྱོད་བྱ་ཁྱུང་གི་ཟས་ལ་འགྲོ་རེས་བབ་བོ་ཞེས་
ཐོས་ན་མ་ང་ཇི་ལྟར་བྱ། ལས་ངན་དེ་མ་མཐོང་བའི་སྔོན་དུ་
ང་རང་འཆི་ཐབས་ཤིག་བྱེད་དམ། བུའི་ཚབ་ཏུ་ང་རང་འགྲོ་
བ་ལས་འོས་མ་མཆིས་སོ་ཞེས་ཟེར་ཏེ་མགྲིན་པ་ནས་བཟུང་སྟེ་
བུ་ལ་གདོང་སྦྱར་ནས་གདུང་བའི་སྨྲེ་སྔགས་འདོན་པར་བྱེད་པ་
ལ། བུས་སྨྲས་པ། ཡུམ་མ་བཤུམས་ཤིག་དེས་ཅི་ལ་ཕན།
ལར་སྐྱེས་པ་ཙམ་ནས་འཆི་བར་ངེས་པས་འཚེར་རྒྱུ་ཇི་ལྟར་
ཡོད། ནང་ཚན་རྗེ་བོའི་བཀའ་སྒྲུབ་ཕྱིར་འབངས་ཀྱི་སྲོག་
འདོར་བ་ནི་དོན་ཆེན་པོ་མ་ཡིན་ནམ། མ་ཟད་འདུས་བྱས་
ཐམས་ཅད་སྐྱེ་བཞིན་དུ་འཇིག་པའི་ཆོས་ཅན་འདི་ཁོ་ན་ལགས་
པས་རྟག་འཛིན་གྱི་བློ་ངན་དང་རེ་བ་དོར་ཅིག་ཟེར་བ་ལ།
ཨ་མས་དེ་ལྟར་ཡིན་ཤས་ ཁ་ སྟེ་ངས་བཟོད་ཐབས་མི་འདུག་
པས། རེ་ཞིག་བུ་རང་ངའི་གམ་འདིར་སྡོད་དང་ཞེས་ཟེར་
ནས་བུའི་གདོང་ལ་ལྟ་བཞིན་དུ་བསྡད་པའི་ཚེ་སྐབས་འདིར་
ཀླུའི་ཕོ་ཉའམ་བྲན་གཡོག་ཀིངྐ་ར་ཞེས་པ་ཀླུའི་གཟུགས་གོང་
བཞིན་ལག་ན་གོས་དམར་པོ་ཐོགས་པ་ཞིག་མྱུར་བར་ཕྱག་་་་
ཕེབས་ནས་དུང་གི་གཙུག་ལ་འདི་སྐད་ཅེས་སྨྲས་སོ། ཀླུ་ཡི་
སྲས་མཆོག་གསོན་དང་དུང་གི་གཙུག ། ཀླུ་རྒྱལ་ནོར་རྒྱས་
བཀའ་ལ་འདི་སྐད་གསུངས། །ཞེས་བརྗོད་མ་ཐག་དུང་གཙུག་
གིས་པུས་མོ་ས་ལ་བཙུགས་ལག་གཉིས་ཐལ་མོ་སྦྱར་ཏེ་གུས་པ་



ཆེན་པོས་སྨྲས་པ། གཙུག་གི་རྒྱན་གཅིག་ནོར་རྒྱས་རྒྱལ་པོ་
ཡིས། །ཇི་ལྟར་བཀའ་གནང་བསྒྲུབ་བོ་གསུང་བར་ཞུ། །ཞེས་
པའི་ལན་དུ་ཀིངྐ་ར་ཡང་ཀླུའི་སྲས་གཞོན་ནུ་གཟུགས་མཛེས་
ཤིང་བློ་གསལ་བ་དེ་ཉིད་མཐོང་བས་སྐྱོ་སྟེ་མཆི་མ་གཏོང་་་་
བཞིན་དུ་འདི་སྐད་སྨྲས། ་
ཁྱུང་དང་ཀླུ་རྒྱལ་དམ་བཅའ་སྦྲེལ་བའི་དོན། །
ཉིན་རེར་ཁྱུང་ལ་ཀླུ་རེ་སྟེར་བར་བྱས། །
དེ་ཕྱིར་དེ་རིང་ཁྱོད་ལ་རེས་མོས་བབས། །
རྒྱལ་པོའི་བཀའ་ཡི་གསོད་རྟགས་གོས་དམར་ལོངས། །
གྱོན་ནས་གསོད་སའི་རྡོ་སྟེང་འཛེགས་ཤིག་དང་། །
བྱ་ཡི་རྒྱལ་པོས་ད་ལྟ་ཟ་བར་འགྱུར། །
ཞེས་བརྗོད་མ་ཐག་དུང་གི་གཙུག་གིས་གུས་པ་དང་བཅས་པས་
གོས་དམར་པོ་དེ་སྤྱིར་བོར་ཁྱེར་ཏེ་བཀའ་བཞིན་འཚལ་ལོ་ཞེས་
སྨྲས་ཟིན་པ་དང་ཀིངྐ་ར་ཡང་ལོག་གོ། །དེའི་ངང་ཚུལ་ཨ་མས་
མཐོང་ཞིང་ཐོས་པས་ཀྱི་ཧུད་ངའི་བུ་ཟེར་བཞིན་དུ་དྲན་མེད་
བརྒྱལ་བར་གྱུར་ཏོ། ། དུང་གི་གཙུག་གིས་ཨ་མའི་གདོང་ལ་
རང་གི་གདོང་སྦྱར་ནས་ཨ་མ་ཨ་མ་ཞེས་བརྗོད་ཅིང་ངུ་བའི་ཉེ་
ལོགས་དེར། སྙིང་རྗེས་རབ་ཏུ་གཡོས་པའི་ཆོས་ཀྱི་རྒྱལ་པོ་
ཕེབས་ནས་མཆི་མ་དང་བཅས་ཏེ་སྨོན་ལམ་མཛད་པ།
དུས་གསུམ་གཟིགས་པའི་བླ་མ་དཀོན་མཆོག་གསུམ། །
གཞན་དོན་སྙིང་སྟོབས་སྐྱེ་བར་བྱིན་གྱིས་རློབས། །
68



འདི་ན་ངུ་བའི་ཀླུ་རིགས་མ་བུ་ཡི། །
མི་བཟད་སྡུག་བསྔལ་བདག་གིས་སེལ་བར་ཤོག །
ཅེས་གསུངས་པའི་རིང་ལ་ཨ་མའང་དྲན་པ་རྙེད་པ་ལ་དུང་གི་
གཙུག་གིས་ཨ་མ་དེ་ལྟ་བུའི་གདུང་བ་མ་མཛད་ཅིག་ཐུགས་
སེམས་ལྷོད་པར་མཛོད་ཅིག་ཟེར་བ་ལ་ཨ་མས་ཀྱེ་མ་ཀྱི་ཧུད་
ངའི་བུ། ངའི་སྙིང་གིས་གཅེས་པའི་བུ་གཅིག་པུ་ཁྱོད་་་་
གསོན་བཞིན་དུ་ཁྱོད་ཁྱུང་གི་ཟས་ལ་ཇི་ལྟར་སྟེར་ཕོད། ཀླུའི་
རྒྱལ་པོའི་བཀའ་ཕབ་པ་འདི་ལ་ད་ཆ་སུ་ཞིག་གིས་སྐྱོབ་པར་
བྱེད། ད་ལྟ་ཉིད་དུ་བུའི་གདོང་པ་མཐོང་བར་མི་འགྱུར་རོ། །
ཞེས་སྨྲེ་སྔགས་འདོན་པའི་སྐབས་འདིར་ཆོས་ཀྱི་རྒྱལ་པོས་མ་བུ་
གཉིས་ཡོད་སར་ཕྱག་ཕེབས། དེའི་ཚེ་ཨ་མའི་སེམས་ལ་ད་ནི་
བྱ་ཁྱུང་ཡིན་པར་ངེས་སོ་བསམས་ནས་བུ་རྒྱབ་ལ་བཀབ་ནས།
བྱ་རྒྱལ་ཁྱོད་ཀྱི་ཟས་ནི་ང་ཡིན་ནོ་ཟེར་བ་ལ་ཆོས་ཀྱི་རྒྱལ་པོས་
འདི་སྐད་ཅེས་གསུངས་སོ། །
མ་འཇིགས་མ་འཇིགས་བུ་ལ་བརྩེ་བའི་ཡུམ། །
ང་ནི་བྱ་ཁྱུང་མ་ཡིན་ལེགས་པར་གཟིགས། །
བདག་ཉིད་རིག་པ་འཛིན་པའི་བུ་ཞིག་ཡིན། །
ཁྱོད་ཀྱི་བུ་འདི་སྲུང་ཕྱིར་ཡོང་བ་ཡིན། །
ཞེས་གསུངས་པའི་ལན་དུ་ཡུམ་གྱིས་ཐལ་མོ་སྦྱར་ནས་ཞུས་པ།
ང་ ལ་ ངོ༌ མཚར་ ཆེ་ འོ་ ད་ དུང་ ལན་ གཅིག་ གསུངས་ དང༌།
སྤྲུལ་པའི་གཞོན་ནུ་མཁྱེན་ནོ་མ་བུའི་མགོན་སྐྱབས་མཛོད་ཅིག



ཞུས་པའི་ལན་དུ་གསུངས་པ།
ཡུམ་གཅིག་གསོད་རྟགས་གོས་དེ་བདག་ལ་སྩོལ། །
ཁྱེད་ཀྱི་སྲས་འདིའི་ཚབ་ཏུ་བདག་འགྲོ་འོ། །
བདག་ལུས་ཁྱུང་གི་ཟས་ལ་དགའ་ཞིང་སྟེར། །
ཡུམ་ཁྱོད་རང་གི་བུ་དང་བདེ་བར་བཞུགས། །
ཞེས་གསུངས་པ་ལ་ཀླུའི་ཡུམ་ གྱིས་རྣ་བ་ལག་པས་བཀབ་ སྟེ་
ཞུས་པ། ཡང་ནི་ཤིན་ཏུ་ངན་པའི་ཚིག་འདི་ཞི་བར་གྱུར་ཅིག
ཁྱེད་ཀྱང་དུང་གི་གཙུག་དང་ཁྱད་མེད་བདག་གི་བུ་སྟེ། སྲོག་
ཀྱང་བདག་ལ་བྱིན་པས་ད་དུང་བུ་ཁྱོད་ལྷག་གོ། ད་་་་
གཅེས་བུ་གཉིས་ ཀ་སྐྱོབ་པའི་ཐུགས་ཐབས་ཨེ་ཡོད། ཅེས་
ཞུས་པའི་མཚམས་འདིར་དུང་གི་གཙུག་གིས་ཕྱག་དང་བཅས་
ཏེ་ཆོས་ཀྱི་རྒྱལ་པོ་ལ་གསོལ་བ།
ཨེ་མ་རང་གི་དོན་དུ་གཞན་གྱི་སྲོག །
གཅོད་ལ་འགྲོ་བ་ཕལ་ཆེར་དགའ་མོད་ཀྱང་། །
གཞན་ཕྱིར་རང་སྲོག་གཏོང་བའི་སྐྱེས་བུ་ཁྱོད། །
བདག་ཉིད་ཆེན་པོར་ངེས་པས་ཕྱག་འཚལ་ལོ། །
ཉམ་ཐག་གདུང་བའི་སྐད་ཀྱིས་སློང་བ་ལ། །
བཟའ་བཏུང་ཙམ་ཡང་ཇི་བཞིན་སྟེར་བ་དཀོན། །
མ་བསླངས་བརྩེ་བས་ལུས་ཀྱང་སྟེར་བ་ཁྱོད། །
དེ་སྐད་མ་གསུངས་བདག་གི་ཞུ་བ་གསོན། །
བདག་འདྲ་དུད་འགྲོའི་རིགས་རྒྱུད་སྲོག་ཆགས་་་་
70



རྣམས། །
རྗེ་བོའི་བཀའ་བཞིན་འཆི་བ་འོས་སུ་འདུག །
འགྲོ་ལ་མཐར་ལམ་སྟོན་པའི་མིག་གཅིག་བུ། ། །
ཁྱོད་འདྲ་འཇིག་རྟེན་ཁམས་སུ་ཤིན་ཏུ་དཀོན། །
དེ་ཕྱིར་དོན་ཆུང་ཕྱག་ལས་འདི་ཞོག་ལ། །
གསོད་རྟགས་གོས་དམར་བདག་ལ་གནང་བར་ཞུ། །
མགོན་ཁྱོད་བདག་གི་ཚབ་ཏུ་བཞུགས་མཛོད་ལ། །
མ་རྒན་འདིས་མཚོན་ཀླུ་ཡི་འཇིག་རྟེན་སྐྱོངས། །
ཞེས་ཞུས་པའི་ལན་དུ་ཆོས་ཀྱི་རྒྱལ་པོས་དུང་གི་གཙུག་གི་ལག་
པ་ནས་བཟུང་སྟེ་གསུངས་པ། །
ཉོན་དང་གཞན་ཕྱིར་སྲོག་ཀྱང་འདོར་རོ་ཞེས། །
བདག་གི་སེམས་བསྐྱེད་དམ་བཅའ་གྲུབ་པ་ལ། །
བར་ཆད་བྱེད་ན་ཁྱེད་ཀྱང་སྡིག་ཅན་དུ། །
འགྱུར་རོ་གསོད་རྟགས་གོས་དམར་བདག་ལ་སྩོལ། །
ཞེས་ཞུས་པའི་ལན་དུ་ཞུས་པ།
བདག་ཅག་དུང་སྐྱོང་རིགས་ནི་དུང་བཞིན་དུ། །
བསམ་སྤྱོད་དཀར་བ་ནག་པོར་མ་མཛོད་ཅིག །
རང་ལས་རང་གིས་མྱོང་བར་བདག་རང་སྤྲོ། ། །
གཞོན་ནུས་བདག་གི་མ་ལ་ཐུགས་རྗེས་གཟིགས། །
ཞེས་ཞུས་པའི་ལན་དུ་གསུངས་པ།
མ་འདི་འཚོ་བར་དགའ་ན་བུ་ཁྱོད་སྡོད། །
71



ཤི་བར་དགའ་ན་གསོད་པའི་རྡོ་ལ་འཛེགས། །
ཨ་མ་གསོད་པའི་བུ་ལ་སྡིག་མེད་ན། །
དུང་རིགས་དུང་ལྟར་དཀར་བ་ཤིན་ཏུ་རྫུན། །
དེ་བས་བདག་ལ་འདི་ན་གཉེན་ཡང་མེད། །
བསམ་པའང་སྲོག་འདི་བཏང་བས་རྫོགས་པ་ཡིན། །
མྱུར་དུ་གསོད་རྟགས་གོས་དམར་བདག་ལ་སྩོལ། །།
བུ་ཁྱོད་ཡུམ་དང་ལྷན་གཅིག་བདེ་བར་སོང་། །
ཞེས་དང་། ལྷག་པར་ཀླུའི་ཡུམ་གྱི་མདུན་དུ་ཞབས་པུས་ས་
ལ་བཙུགས། ཕྱག་ཐལ་མོ་སྦྱར་ཏེ་གསུངས་པ།
མ་སྐྱེས་ཡུམ་ཆེན་བདག་ལ་བརྩེ་བ་ཁྱོད། །
སྲས་དང་ལྷན་ཅིག་རང་གནས་ཕྱིར་ཐེགས་ཤིག །
རང་གི་བུ་ལ་ཤིན་ཏུ་བྱམས་པ་ཁྱོད། །
སྲིད་པ་ཀུན་ཏུ་བདག་གི་མར་གྱུར་ཅིག །
ཅེས་གསུངས་ཏེ་རྐང་པ་ལ་དབུ་གཏུགས་ཐུགས་སྨོན་མཛད་པ་
ལ་ཡུམ་གྱིས། ཀྱི་ཧུད་བདག་ལ་མ་སྐྱེས་པའི་བུ་མཆོག་ཁྱོད་
ཀྱང་དེ་སྐད་མ་སྨྲ་ཞིག ཁྱོད་ཀྱང་བྱ་ཁྱུང་གི་ཟས་ལ་ཁོ་མོས་
ཇི་ལྟར་སྟེར་ཕོད། ཅེས་ཟེར་བའི་སྐབས་འདིར། དུང་གི་
གཙུག་གིས་ལངས་ནས་གསོད་རྟགས་གོས་དམར་ཁྱེར་ཏེ་སྨྲས་
པ། ད་སྟེ་ཉི་མའི་དཀྱིལ་འཁོར་ཡང་ནུབ་ཕྱོགས་སུ་ཉེ་བ་
བཅས། རང་རེ་ཉེ་འགྲམ་གྱི་ལྷོ་ཕྱོགས་ན་གོ་ཀྵ ར་ཞེས་བྱ་
བའི་རྟེན་ལ་ཕྱག་དང་བསྐོར་བ་སྨོན་ལམ་བཅས་བྱས་ཏེ་རྗེ་
72



བོའི་བཀའ་སྒྲུབ་པར་བྱའོ་ཞེས་སོང་ངོ༌། ། ཀླུའི་ཡུམ་གྱི་་་་་
དགོངས་པར། ད་ཆ་གཞོན་ནུ་ལ་ནི་གསོད་རྟགས་གོས་་་་་
དམར་མེད། དུང་གི་གཙུག་ནི་ལྷོ་ཕྱོགས་སུ་སོང་ངོ་སྙམ་སྟེ་
ཡོད་པ་ལ། དེའི་ཚེ་ཆོས་ཀྱི་རྒྱལ་པོའི་དགོངས་པར་འདི་སྙམ་
དུ་འཁྲུངས་ཏེ། བདག་ལ་གསོད་རྟགས་མ་ཐོབ་པས་དོན་མ་
འགྲུབ་བོ་སྙམ་སྟེ་ཐུགས་ངལ་ཚད་མེད་པ་འཁྲུངས་བཞིན་དུ་སྐྱོ་ -
སེང་ཞིག་ལ་ཕེབས་པའི་བར། སྐབས་འདིར་གློ་བུར་ཉིད་དུ་
ཉུག་རུམ་པ་ཕྱག་ཕེབས་ནས་ཕྱག་བཙལ་ཏེ་ཞུས་པ། ན་་་
བཟའ་དམར་པོ་འདི་ནི་ལྷ་མོ་བཤེས་ཀྱི་ཡུམ་གྱིས་རྒྱལ་པོ་ཆེན་
པོར་ཕུལ་ལ་ཉིན་བཅུའི་བར་དུ་སྐུ་ལ་བཅང་དགོས་ཞེས་་་་་
གསུངས་པས་བཞེས་པར་མཛོད་ཅིག གཅིག་ནི་བཙུན་མོར་
ཡང་ཕུལ་ཟིན་པས་ད་ཆ་མྱུར་དུ་གཤེགས་པར་མཛོད་ཅིག་ཞུས་
པ་ལ་ཤིན་ཏུ་དགྱེས་པའི་གསུང་གི་འོངས་པ་ལེགས་སོ། ཡུམ་
ལ་སྤྲིན་གྱི་བཞོན་པས་ཕྱག་འཚལ་ལོ་ཞུས་ཤིག ང་ཡང་མྱུར་
དུ་འོངས་བས་ཁྱོད་རང་སྔོན་ལ་སོང་ཞིག་གསུངས་པ་ལྟར་སོང་
ངོ༌། དེའི་ཚེ་ཆོས་ཀྱི་རྒྱལ་པོ་ནི་དགྱེས་ཚོར་བསམ་གྱིས་མི་
ཁྱབ་ པའི་ སྒོ་ ནས་ ཀླུའི་ཀེང༌རུས་ ཀྱི་ ཕུང་ པོ་ རི་ བོ་ འདྲ་ བ།
ཁྲག་དང་ཆུ་སེར་སོགས་ཀྱི་རུལ་དྲི་བྲོ་བ། འཇིགས་ཤིང་་་
གཡའ་བ་དེ་ལ་རིམ་གྱིས་འཛེགས་བཞིན་དུ་གསུངས་པ།
གཞན་དོན་ལུས་འདི་གཏོང་ལ་མཐུན་པའི་རྐྱེན། །
གོས་དམར་མ་ཐོབ་ཅི་དྲག་བསམ་པའི་ཚེ། ། །
73



ཡུམ་གྱིས་གོས་དམར་སྩལ་བའི་བཀའ་དྲིན་ནི། །
འགྲན་ཐབས་བྲལ་ལོ་འདི་ཡང་དཀོན་མཆོག་མཐུ། །
ཨེ་མ་ད་ནི་ཇི་སྲིད་དུང་གི་གཙུག །
མ་འོངས་དེ་སྲིད་མྱུར་དུ་མ་སྐྱོད་ན། །
བསམ་པའི་དོན་ལ་བར་ཆད་འབྱུང་ངེས་པས། །
མྱུར་དུ་གསོད་པའི་རྡོ་ལ་བདག་འཛེག་གོ། །
གསུངས་ཏེ་ཕེབས་ནས་གསོད་རྡོའི་སྟེང་དུ་ཞབས་སོར་འཁོད་
མ་ཐག་གསུངས་པ།
གསོད་རྡོ་འདི་ལ་རེག་པའི་བདེ་བ་ཙམ། །
མ་ལ་ཡ་ཅན་མས་ཀྱང་མ་བྱིན་སྙམ། །
རྡོ་སྟེང་མཁའ་ལྡིང་སྒུག་ཕྱིར་ཉལ་བ་འདི། །
མ་ཡི་པང་དུ་ཉལ་ཀྱང་འགྲན་ནུས་མིན། །
ཞེས་གསུངས་ནས་བྱ་ཡི་རྒྱལ་པོ་ནམ་ཞིག་ན་འོང་སྙམ་་་་་
བཞུགས་པའི་ཚེ། སྐབས་འདིར་འདབ་ཆགས་བྱ་ཡི་རྒྱལ་པོ་
ནམ་མཁའ་ལྡིང་ཆེན་པོ། ཉི་མའི་འོད་ཟེར་ཡང་སྒྲིབ་པ་ཙམ་
གྱི་ལུས་བོངས་ཆེ་ཞིང་། གཤོག་འདབ་བསྐྱོད་པའི་འུར་སྒྲས་
ས་གཞིའང་འབེར་བ་ཞིག་གློ་བུར་དུ་ནམ་མཁའ་ལས་བབས་ཏེ་
གསོད་རྡོའི་འགྲམ་གྱི་ཀེང་རུས་སྟེང་དུ་འདུག་གོ། དེ་མ་ཐག་
ཆོས་ཀྱི་རྒྱལ་པོས་ད་ནི་དོན་ཆེན་འགྲུབ་བོ་སྙམ་སྟེ་ཕྱོགས་་་་་
བཅུའི་རྒྱལ་བ་སྲས་དང་བཅས་པ་སྐྱབས་ཡུལ་དུ་གསོལ་བཏབ་
པ་ལ་མ་སྒོ་གསུམ་གུས་པ་ཆེན་པོས་ཕྱག་གསུམ་བཙལ་ཏེ་ཐལ་
14



མོ་དང་བཅས་ནམ་མཁའ་དང་མཉམ་པའི་མར་གྱུར་སེམས་
ཅན་ཐམས་ཅད་དམིགས་ཡུལ་དུ་བྱས་ནས་དོན་གཉེར་གཉིས་
དང་ལྡན་པའི་བྱང་ཆུབ་ཀྱི་སེམས་རིན་པོ་ཆེ་ལེགས་པར་ཟིན་
པའི་ཐུགས་སྨོན་མཛད་པ་འདི་ལྟར་ཏེ། །
ཕ་མར་གྱུར་པའི་འགྲོ་བ་དྲིན་ཅན་རྣམས། །
སྡུག་བསྔལ་གསུམ་གྱིས་འཁོར་བར་ཉམ་ཐག་པ། །།
འདི་རྣམས་ཐར་པ་མཆོག་ལ་འགོད་པའི་ཕྱིར། ། །
བདག་གིས་རྫོགས་པའི་སངས་རྒྱས་མྱུར་འཐོབ་བྱ། །
བདག་ཉིད་ཆེ་རྣམས་སེམས་ཅན་རེ་རེའི་ཕྱིར། །
བསྐལ་བར་དམྱལ་མེར་སྲེག་ལ་སྤྲོ་བ་ལྟར། །
བདག་ཀྱང་བྱང་ཆུབ་ཕྱིར་དུ་ལུས་འདི་ལ། །
སྙིང་པོ་ཅུང་ཟད་ལེན་འདི་བསྐལ་པ་བཟང་། །
དེ་རིང་ཀླུ་གཅིག་སྲུང་ཕྱིར་བདག་གི་ལུས། །
བྱ་ཡི་རྒྱལ་པོར་སྦྱིན་པའི་དགེ་བ་འདིས། ། ་，
སྐྱེ་བ་ཀུན་ཏུ་བྱང་ཆུབ་སེམས་མཆོག་དང་། །
གཞན་ཕན་སྙིང་པོར་ལྡན་པའི་ལུས་ཐོབ་ཤོག ། །
བདག་གི་རྒྱལ་སྲས་སྤྱོད་པ་མཐར་ཕྱིན་ནས། །
ནམ་ཞིག་འཚང་རྒྱ་འགྱུར་བ་དེ་ཡི་ཚེ། །
ཐོག་མའི་བདུད་རྩི་འདི་ལ་གཏོར་བ་སོགས། །
འགྲོ་ཀུན་སྒྲོལ་མའི་སྨོན་ལམ་མཐར་སོན་ཤོག །
ཅེས་སྨོན་འཇུག་ཐུགས་བསྐྱེད་བཟང་པོའི་ངང་དེར་རྡོ་སྟེང་དུ་



གཟིམས་སོ། །དེའི་ཚེ་བྱ་ཁྱུང་གིས་ལེགས་པར་བརྟགས་ནས་
སྨྲས་པ།
སྦྲུལ་གྱིས་གདེངས་ཀ་དང་ནི་མཇུག་མ་སོགས། །
རྣམ་པ་ཀུན་གྱི་ཀླུ་དང་མི་འདྲ་ཡང་། །
ཀླུ་ཡི་རྒྱལ་པོས་སྤྲད་པའི་གོས་དམར་དང༌། །
ལྡན་ཕྱིར་དག་གིས་མྱུར་དུ་བཟའ་བར་བྱ། །
ཞེས་ཟེར་ནས་རྡོ་རྗེའི་མཆུ་དབང་དུ་བླངས་མ་ཐག་ས་རྣམ་པ་
དྲུག་ཏུ་གཡོས་ཤིང་། ལྷའི་རྔ་བོ་ཆེ་འབྲུག་སྟོང་ལྡིར་བ་ལྟར་
གྱུར་ ལ། མེ་ ཏོག་ སྣ་ ཚོགས་ པའི་ ཆར་ ཡང་ བབས་ སོ།
མཁའ་ལྡིང་དབང་པོའང་ཤིན་ཏུ་ཡ་མཚན་པར་གྱུར་ཏེ་ལན་
གཅིག་བཏང་ནས་སྨྲས་པ།
སུ་ཞིག་འདི་ན་མེ་ཏོག་ཆར་དུ་འབེབས། །
ས་གཞི་རི་བོ་བཅས་པ་ཅིའི་ཕྱིར་འདར། །
མཐོ་རིས་རྔ་ཡང་གང་གི་ཕྱིར་དུ་བརྡུང༌། །
ཨེ་མ་ངོ་མཚར་ལྟད་མོ་ཤིན་ཏུ་ཆེ། །
ཞེས་ཟེར་ནས་མ་ལ་ཡའི་རི་རྩེར་ཁྱེར་ཏེ་ཅུང་ཟད་ཅིག་བཏང་ .
ནས་ངལ་གསོ་བཞིན་བསྡད་དོ། གསོད་རྡོ་ནས་མ་ལ་ཡ་རིའི་
བར་དེར་མཁའ་ལྡིང་གི་མཆུ་རྣོན་པོས་བསྣན་པས་དབུ་དང་སྐུ་
སྟོད་རྒྱབ་མདུན་དུམ་བུར་རྨས་ཤིང་། ལྷག་པར་གཙུག་གི་
རིན་ཆེན་དབུ་ སྐྲ་ དང་ བཅས་ པ་ ས་ ལ་ ཟགས་ པར་ གྱུར་ཏོ།
ཞེས་རིག་འཛིན་འཁོར་ལོས་བསྒྱུར་པའི་རྒྱལ་པོ་སྤྲིན་གྱི་བཞོན་



པའི་རྟོགས་པ་བརྗོད་པ་འཇིག་རྟེན་ཀུན་དགའ་སྐྱེད་པའི་་་
གཏམ་ཞེས་བྱ་བ་ལས། བཙུན་མོ་ལྟ་ཅི་སྐུ་སྲོག་ལའང་་་་༌་
འཕངས་པ་མེད་པར་ལུས་གཞན་དོན་དུ་སྦྱིན་པར་བསྩལ་བའི་
ལེའུ་སྟེ་གཉིས་པའོ། ། ། །



ལེའུ་གསུམ་པ། མཁའ་ལྡིང་དབང་པོ་ཆོས་ཀྱིས་
འདུལ་བར་མཛད་ཅིང་སླར་ཡང་སྐུ་སྲོག་རྙེད་
པ་དང་ཆབས་ཅིག་ཀླུ་རིགས་གྲངས་ལས་
འདས་པ་ཤི་བ་ལས་གསོས་ཤིང་སྐད་
ཅིག་ཉིད་ལ་རྒྱལ་པོ་སྤྲིན་གྱི་བཞོན་
པ་འཁོར་ལོས་བསྒྱུར་བའི་རྒྱལ་
པོར་གྱུར་པའི་སྐོར།
དེའི་ཚེ་དེའི་དུས་ན། གྲུབ་པའི་རྒྱལ་པོ་ཀུན་གྱི་དབྱིག་
ནི་ད་དུང་ཡང་ཆོས་རྒྱལ་སྤྲིན་གྱི་བཞོན་པ་མ་འབྱོར་བ་འགོར་
གཞི་ཧ་ཅང་ཆེ་བས་མི་ལེགས་སོ་ཞེས་ཐུགས་ངལ་དང་བཅས་
སྒོ་རྭ་བ་རབ་དགའ་ལ་བཀའ་སྩལ་བ། ཁྱོད་མྱུར་བར་རིག་
འཛིན་གྱི་རྒྱལ་པོ་ཡབ་ཡུམ་བཞུགས་གནས་སུ་ སོང་ལ་དེ་ན་
རྒྱལ་པོ་གཞོན་ནུ་ཡོད་མེད་ལྟོས་ཤིག་གསུངས་པ་ལྟར་ཕྱིན་ཏོ།
སྐབས་འདིར་རྒྱལ་པོ་ཆེན་པོ་སྤྲིན་གྱི་ཏོག་དང༌། ཡུམ་ཆེན་
མོ་ཆོས་སྤྱོད་མ། བཙུན་མོ་མ་ལ་ཡ་ ཅན་མ་བཅས་ཕྱག་་་་་
ཕེབས་ནས་རྒྱལ་པོ་ཆེན་པོ་བཞུགས་སྟན་ལ་འཁོད་བཞིན་དུ་
གསུངས་པ།
ལང་ཚོ་གཞོན་པའི་དུས་ན་རྒྱལ་སྲིད་ཆོས་བཞིན་་་་་་་་་
བསྐྱངས་ཡོད། །
78



ན་་་་་
བུ་བཟང་ཕ་ལས་ལྷག་དུས་དམ་ཆོས་སྒྲུབ་པས་བློ་་
བདེ། །
བུ་ཡི་བཙུན་མོ་འདི་ཡང་རིགས་དང་ལང་ཚོས་རྒྱན་་་་་
འདུག །
རྒན་རྒོན་བསམ་པ་གྲུབ་སོང་ད་སྟེ་འཆི་བ་བསམ་མོ། །
ཞེས་གསུངས་པའི་གཞུག་ཏུ་སྒོ་སྐྱོང་རབ་དགའ་ཕྱག་ཕེབས་
ནས་ཕྱག་འཚལ་དང་བཅས་ཞུས་པ། ཡབ་ཆེན་རྒྱལ་པོའི་མི་
བདེ་བ་ཞི་བར་གྱུར་ཅིག ཡུམ་ཆེན་མོའི་བཀྲ་མི་ཤིས་པ་ཞི་
བར་གྱུར་ཅིག ཅེས་བརྗོད་པའི་ངང་ཚུལ་ལ་དོགས་ངན་་
ཤར་ཏེ་བཙུན་མོ་མ་ལ་ཡ་ཅན་ལ་ནི་བསྔགས་སོ། སྤྲིན་གྱི་
ཏོག་གིས། རབ་དགའ་སྤྲིན་གྱི་བཞོན་པ་བདེ་བར་འཚོའམ།
རབ་དགའ་ཆོས་ཀྱི་རྒྱལ་པོ་འདི་ན་བཞུགས་མིན་བལྟ་བར་རྒྱལ་
པོ་ཆེན་པོ་ཀུན་གྱི་དབྱིག་གིས་བདག་རྒྱལ་པོ་ཁྱོད་ཀྱི་དྲུང་དུ་
གཏོང་ངོ་ཞུས་པར། གསུངས་པ། ཨ་ཙི་བུ་གྲུབ་པའི་ཕོ་
བྲང་ན་མ་བཞུགས་སམ། རབ་དགས། མ་བཞུགས་པའི་
ཕྱིར་བདག་འདིར་འོངས་པ་ལགས་ན་ད་ཆ་བདག་གིས་རྒྱལ་པོ་
ལ་ཇི་ལྟར་གསོལ་བར་བགྱི། ཞུས་པའི་ལན་དུ་ཡབ་རྒྱལ་པོས།
དེས་ན་མི་ལེགས་ཀྱི་ངའི་མིག་གཡོན་པའང་འཕྲིག་པར་བྱེད་དོ།
རྒྱ་མཚོའི་འགྲམ་བལྟ་བ་ལ་དེ་ལྟ་བུའི་ཡུན་རིང་པོ་ག་ལ་ཐོགས་
ཞེས་གསུང་བའི་རིང་ལ་བཞུགས་གནས་ཀྱི་ཉེ་ལེགས་དེར་སྐྲ་
དང་བཅས་པའི་ནོར་བུ་ཞིག་ གཟིགས་སོ། དེ་འཕྲལ་ཡབ་
19



..
ཀྱིས། འདི་སུ་ཞིག་གི་ཡིན་ནམ་ གསུངས་ པ་ ལ་ཡུམ་གྱིས།
འཇིགས་ཤིང་འདར་བ་དང་བཅས་ཏེ་འདི་ནི་བུའི་ཡིན་པ་
འདྲའོ་གསུངས་པར། བཙུན་མོས། ཡུམ་དེ་སྐད་མ་་་་་་
གསུངས་ཟེར་ནས་མྱ་ངན་དང་བཅས་པའི་མཆི་མ་བཏང་ངོ༌།
རབ་དགས། ཀྱེ་རྒྱལ་པོ་ཆེན་པོ་ལེགས་པར་མ་རྟགས་པའི་
བཀའ་དེ་ལྟ་བུ་མ་གནང་ཞིག ཉིན་རེ་བཞིན་ནམ་མཁའ་
ལྡིང་གིས་ཀླུ་དག་ཟོས་པའི་གཙུག་གི་ནོར་བུ་འདི་འདྲ་བ་ཡང་
ཡང་ལྷུང་ངོ༌། རྒྱལ་པོས། ཤིན་ཏུ་བདེན་ནོ། འདི་ནི་
ཡིན་པར་ངེས་པས་ཆོས་སྤྱོད་དང་མ་ལ་ཡ་ཅན་མ་གཉིས་སྡུག་
བསྔལ་མ་བྱེད་ཅིག་གསུངས་པར། ཡུམ་གྱིས་འོ་ན་ རབ་་་་
དགའ་སོང་ལ་བདག་གི་བུ་འདིར་ནམ་འོང་དང་གྲུབ་པའི་ཕོ་
བྲང་དུ་ནམ་འབྱོར་གྱི་འཕྲིན་པ་མྱུར་དུ་ཐོངས་ཤིག་གསུངས་པ་
ལྟར་སོང་ངོ༌། སྐབས་འདིར་དུང་གི་གཙུག་གོས་དམར་ཁྱེར་
ཏེ་ཕྱག་ཕེབས་ནས་གདུང་བའི་དབྱངས་ཀྱིས་འདི་སྐད་དོ།
བླ་མ་ལྷ་དང་རང་རིགས་ཀླུ་ཆེན་རྣམས། ། །
སྐྱེས་བུ་ཆེན་པོ་དེ་ཡི་སྐུ་ཚེ་བསྲུངས། །
བདག་གིས་ལྷོ་ཕྱོགས་སྨོན་ལམ་འདེབས་རིང་ལ། །
སྐྱེས་བུ་དམ་པ་ཁྱུང་གི་མ་ཟོས་སམ། །
ཀྱི་ཧུད་རྒྱུ་མེད་གཉེན་དེ་གང་དུ་བརླག །
སྲོག་ཀྱང་སྟེར་བའི་དྲིན་ཆེན་གང་དུ་ཟོས། །
གསོལ་བའི་ཆེད་དུ་ཙན་དན་དེ་རིང་བསྲེགས། །
80



བདག་གི་ཆེད་དུ་སྐྱེས་ཆེན་དམ་པ་བརླག །
ཀྱེ་མ་བསོད་ནམས་མེད་པའི་རྨོངས་པ་ང་། །
ཀྱི་ཧུད་བསླུས་སོ་ཉམས་སོ་དུང་གི་གཙུག །
ཅེས་ངུ་བཞིན་དུ་ད་དུང་ཁྲག་གི་ཐིགས་པ་གར་ཡོད་ཀྱི་རྗེས་སུ་
སྐུ་རུས་ཙམ་ཞིག་འཚོལ་བའི་སླད་དུ་སོང་བར་གྱུར། དེའི་ཚེ་
རིག་འཛིན་ཡབ་ཡུམ་བཞུགས་གནས་དང་ཉེ་བར་འབྱོར་་་་་
གཤིས་ཡུམ་གྱིས་རྒྱལ་པོ་ལ་ཞུས་པ། རང་རེའི་འགྲམ་འདི་ན་
ངུ་བའི་སྐད་ཅིག་འདུག་པ་ཇི་ཡིན་གཟིགས་པར་མི་འོས་སམ་
ཞུས་པ་ལྟར་ཡབ་ཡུམ་གཉིས་དང་མ་ལ་ཡ་ཅན་མ་གསུམ་གྱིས་
ལེགས་པར་གསན་པའི་ཚེ་དུ་བའི་སྒྲ་ལ་ཀྱི་ཧུད་འཇིག་རྟེན་ན་
དཀོན་ པའི་ གཙུག་ གི་ནོར་བུ་ གང་ དུ་ སོང་། ང་ ཕམ་ མོ།
བརླག་གོ་ཉམས་སོ་ཟེར་བ་ལ་རྒྱལ་པོས་དགྱེས་པ་དང་བཅས་
ཏེ་གསུངས་པ། ཁྱོད་གཉིས་མྱ་ངན་ཐོངས་ཤིག སྐུ་དང་
བཅས་པའི་གཙུག་གི་ནོར་བུ་དེ་མི་འདིའི་ཡིན་པར་ངེས་སོ།
བུ་སྤྲིན་གྱི་བཞོན་པ་མ་ཉམས་པས་དགའ་བར་གྱིས་ཤིག་ཅེས་
གསུངས་པར་ཡུམ་ཤིན་ཏུ་མཉེས་ནས་མ་ལ་ཡ་ཅན་མ་ལ་་་་
འཁྲུངས་ཤིང༌། ཨེ་ཧེ་ཁྱོད་ཡུགས་ས་མོར་མ་གྱུར་པས་དགའ་
བར་གྱིས་ཤིག ཁྱོད་འདྲ་བའི་བུ་མོ་ཡོན་ཏན་གྱི་བདག་ཉིད་
མ་ལ་ ཅིའི་ཕྱིར་ཡུགས་ས་འབབ། ད་ཆ་རང་རེ་མཆོག་ ཏུ་
དགའ་འོ་ཞེས་གསུངས་པ་ལ་བཙུན་མོས། ཡུམ་གྱིས་རྟག་ཏུ་
དཀོན་མཆོག་ལ་གསོལ་འདེབས་མཛད་པའི་བྱིན་མཐུ་ཁོ་ན་
81



ཡིན་འདུག་ཅེས་ཡུམ་གྱི་ཞབས་ལ་མགོ་བོ་གཏུགས་སོ། ཡབ་
རྒྱལ་པོ་སྤྲིན་གྱི་ཏོག་གིས་དུང་གི་གཙུག་ལ་གསུངས་པ། ཁྱོད་
ཀྱི་གཙུག་གི་ནོར་བུ་བརླག་གམ། ངས་རྙེད་པ་བྱ་འོ་ཞེས་
གསུངས་པ་ལ། ཞུས་པ། ཀྱེ་མིའི་བདག་པོ་བདག་གཅིག་
པུའི་མ་ཡིན་གྱི་འཇིག་རྟེན་གསུམ་གྱི་གཙུག་གི་ནོར་བུ་བརླག་
གོ། གསུངས་པ་དེ་འདྲ་ཇི་ལྟར་ཡིན་ཤོད་དང་། དུང་གི་
གཙུག་ཆོས་ཀྱི་རྒྱལ་པོ་དྲན་པས་མགྲིན་པ་འཆུས་ཏེ་རེ་ཞིག་གི་
བར་ཡང་བརྗོད་མ་ནུས་སོ། སླར་ཡང་གསུངས་པ། ཁྱོད་
གདུང་བའི་འཁུར་ཆེན་པོ་དང་ལྡན་པའི་གནས་ལུགས་དེ་ང་ལ་
ལེགས་པར་ཤོད་ཅིག་གསུངས་པ་ལ་དུང་གི་གཙུག་གིས། འོ་
ན་ལེགས་པར་གསན་པར་མཛོད་ཅིག་ཅེས་འདི་སྐད་སྨྲས་སོ།
བདག་ནི་ཀླུ་ཡིན་མིང་ལ་དུང་གི་གཙུག །
ད་ལྟ་གདུང་བའི་རྒྱུ་མཚན་འདི་ལྟར་ཡིན། །
སྔོན་ཚེ་ཀླུ་ཡི་རྒྱལ་པོ་ནོར་རྒྱས་དང༌། །
བྱ་ཡི་རྒྱལ་པོ་མཁའ་ལྡིང་ཁ་དན་ལ། །
ཉིན་རེར་ཀླུ་རེ་ཁྱུང་ལ་སྟེར་བར་བྱས། །
དེ་ལྷག་ཁྱུང་གི་ཀླུ་ལ་མི་གནོད་བྱས། །
དེ་ཕྱིར་འགྲོ་རེས་བདག་ལ་བབས་པའི་སྐབས། །
ཀླུ་ཡི་རྒྱལ་པོས་གོས་དམར་འདི་སྩལ་ཏོ། །
དེ་ཚེ་བདག་ལ་གདུང་བའི་ཨ་མ་ཡིས། །
མ་བཟོད་གདུང་བ་ཆེན་པོས་ངུ་བ་ལ། ། ་
82



མ་བཟོད་ང་ཡི་ཚབ་ཏུ་འགྲོ་འོ་ཞེས། །
སྐྱེས་བུ་ཆེན་པོ་ཞིག་གིས་སྲོག་བཏང་ངོ༌། །
དེ་ནི་རིག་པ་འཛིན་པའི་གཞོན་ནུ་སྟེ། །
འཇིག་རྟེན་གསུམ་གྱི་གཙུག་གི་ནོར་བུ་ལགས། །
ཞེས་བརྗོད་པ་ལ་ཡབ་ཀྱིས་གཞན་ཕན་སྙིང་སྟོབས་ཆེན་པོ་དང་
ལྡན་པ་དེ་ནི་ངའི་བུ་མིན་པ་སུ་ཞིག་ཡིན། ཀྱི་ཧུད་སྤྲིན་གྱི་
གཞོན་ནུས་བདག་བཅོམས་སོ་ཞེས་སྤྱན་ཆབ་ལྷུག་པོར་ཤོར་
ཞིང་ཡུམ་གྱིས་ངའི་བུ། བཙུན་མོས་ནི་ངའི་རྒྱལ་པོ་ཞེས་་
གཉིས་ཀ་ཡུག་གཅིག་དྲན་མེད་དུ་བརྒྱལ་བར་གྱུར་ཏོ། དུང་
གི་གཙུག་ཀྱང་མཆི་མ་རང་དབང་མེད་པར་འབྱིན་བཞིན་དུ་
བསམས་པ། ཨེ་མ་བདག་ཉིད་ཆེན་པོ་དེའི་ཡབ་ཡུམ་ནི་འདི་
དག་ཡིན་པར་ངེས་སོ། བདག་གིས་མི་བཟོད་པའི་ཚིག་འདི་
དག་ བརྗོད་ པས་ གནས་ སྐབས་ འདི་ འདྲར་ བཀོད་ མོད། །
བདག་ཅག་རིགས་ངན་དུག་ཅན་གྱི་ཁ་ལས་ དུག་མིན་པ་ཅི་
ཞིག་འབྱུང༌། ཀྱེ་མ་བདག་ལ་སྲོག་ཀྱང་སྟེར་བའི་རྒྱལ་པོ་དེ་
ཉིད་ཀྱི་བཀའ་དྲིན་བསབ་པའི་ཆེད་དུ་ཡབ་ཡུམ་འདི་དག་གི་
དབྱུགས་དབྱུང་ཞིང་ཐུགས་གསོ་བར་བྱའོ་སྙམ་སྟེ། ཐབས་
རྣམ་དུ་མ་བགྱིས་པས་ཡབ་ཅུང་ཟད་ཐུགས་བག་ལྷོད་ཅིང༌།
ཡུམ་ཀྱང་ཐུགས་དྲན་རྙེད་ནས་བཙུན་མོ་ལ། བུ་མོ་ལོངས་
ཤིག་རང་རེའང་བུ་སྤྲིན་གྱི་བཞོན་པ་མེད་པར་འཚོ་བའི་སྐབས་
མ་མཆིས་སོ། རེ་ཞིག་བློ་ལྷོད་ཅིག་གསུངས། དེའི་ཚེ་ཡབ་
83



ཀྱིས་གཙུག་གི་ནོར་བུ་དེ་ཕྱག་ཏུ་བཞེས་ཏེ་སྙིང་ཁ་ལ་སྦྱར་ནས་
གདུང་བའི་དབྱངས་འདི་གསུངས་པ། །
ཀྱེ་མ་སྙིང་དང་འདྲ་བའི་བུ་ཆུང་བརླག་པའི་ཤུལ་་་་་
དུ། །་
གཙུག་རྒྱན་ནོར་བུ་འདི་ཙམ་སྙིང་མེད་ཕ་ཡི་སེམས་་་་་
རྟེན། །
ཤི་བ་འགྱངས་པ་ཕ་ངས་དུས་ངན་འདི་འདྲ་མཐོང་་་་་
སོང་། །
དཀོན་མཆོག་ཐུགས་རྗེ་ཅན་གྱིས་དེ་རིང་བདག་ལ་་་་་
གཟིགས་ཤིག ། །
ཅེས་གསུངས་ནས་ཡུམ་གྱིས།
སྙིང་ནས་སྐྱབས་སུ་མཆི་འོ་དཀོན་མཆོག་རིན་ཆེན་རྣམ་
གསུམ། །
མཐུ་དང་རྫུ་འཕྲུལ་སྐྱེད་ལ་མ་བུ་འཕྲད་པར་མཛོད་་་་་
ཅིག །
ཚེ་འདིར་སྐལ་བ་མེད་ན་ད་ལྟ་མེ་ལ་མཆོང་ངོ༌། །
ཕྱི་མ་བུ་དང་འཕྲད་ནས་ཕན་ཚུན་ཤེས་པར་ཤོག་་་་
ཅིག ། །
གསུངས་ པའི་ རྗེས་ སུ་ བཙུན་ མོས་ ཡབ་ ཆེན་ ལ་ ཞུས་ པ།
བདག་ལ་ཆོས་ཀྱི་རྒྱལ་པོའི་གཙུག་རྒྱན་དེ་སྩོལ་ཅིག འདི་
སྙིང་ལ་སྦྱར་ཏེ་བདག་ཉིད་ད་ལྟ་ཉིད་དུ་བསྲེག་པར་བྱ་འོ་ཞེས་
84



གསུངས་པ་ལ། ཡབ་ཀྱིས་ཁྱོད་ཙམ་དུ་མ་ཟད་རང་རེ་གསུམ་
ག་ཅིའི་ཕྱིར་སྡོད། འོན་ཀྱང་རིང་མིན་ཉིད་དུ་སྲེག་ཁང་་་
བརྩིགས་ལ་མཆོད་སྦྱིན་གྱི་ཁང་པ་ལས་མེ་བླངས་ཏེ་བསྲེག་པར་
བྱ་འོ། ཞེས་གསུངས་པ་ལ་དུང་གི་གཙུག་གི་བསམ་པ་ལ་
འདི་ལྟ་བུ་ཞིག་ཤར་ཏེ། ཀྱེ་མ་སྡིག་ཅན་ངའི་ཆེད་དུ་ཆོས་ཀྱི་
རྒྱལ་པོ་འདི་འདྲ་བ་བརླག ད་དུང་ཡབ་ཡུམ་བཙུན་མོ་དང་
བཅས་ཏེ་དམ་པ་འདི་རྣམས་ཀྱང་སྐུ་སྲོག་བཏང་ན་རིག་འཛིན་
གྱི་རྒྱུད་པ་ཆད་པ་སོགས་གནས་སྐབས་ཤིན་ཏུ་ངན་པར་འགྱུར་
བས་འདི་ཐམས་ཅད་བདག་གཅིག་པུས་ཉེས་སོ། བདག་ནི་
སྐལ་བ་ཤིན་ཏུ་ཞན་ནོ། ཡིན་ཀྱང་བདག་ཉིད་ཆེན་པོ་དེ་ལྟ་
བུའི་སྐུ་ལུས་མཚན་དཔེས་བརྒྱན་པ་དེ་འདྲ་བ་བྱ་ཡི་རྒྱལ་པོས་
ཀྱང་ཟ་བར་ཨེ་ནུས། རྒྱུན་དུ་ཀླུ་རྣམས་གནས་དེ་ཉིད་དུ་ཟ་
བ་ལ་དེ་ རིང་གཞན་དུ་ཁྱེར་ཤུལ་གྱི་ཁྲག་ཐིགས་འདི་ལ་་་་་་
བརྟགས་ན་ཡང་རེ་བ་ཅུང་ཟད་སྲིད་དམ་སྙམ་ནས་ཡབ་ཆེན་
རྒྱལ་པོ་ལ་གསོལ་བ།
ཀྱེ་ཀྱེ་རྒྱལ་པོ་ཆེན་པོ་སྙན་གསོན་དང༌། །།
གློ་བུར་མཛད་ངན་འདི་འདྲ་མི་རིགས་སོ། །
རེ་བ་མ་ཟད་བར་དུ་བརྟག་དགོས་པས། །
རེ་ཞིག་ཕན་མེད་གནོད་འགྱུར་འདི་མཐོང་མཛོད། །
དཀོན་མཆོག་སྐྱབས་སུ་འཛིན་པའི་དམ་པ་རྣམས། །
ཉམས་པར་འགྱུར་བ་ཤིན་ཏུ་དཀའ་ལགས་ན། །
85



མཁའ་ལྡིང་གིས་ཀྱང་ཟ་བར་མ་ནུས་པར། །
སླར་ཡང་སྐུ་ཁམས་འཚོ་བཞིན་མཇལ་བ་སྲིད། །
དེས་ན་ཁྲག་རྒྱུན་འདི་ཉིད་གར་ཡོད་རྗེས། །
སྔོན་ལ་བདག་འགྲོ་ཕྱི་ནས་ཕེབས་པར་ཞུ། །
ཞེས་ཞུས་པར། ཡུམ་དང་བཙུན་མོ་གཉིས་ནི་སྐུ་སྲོག་གཏོང་
བ་ལ་རིངས་པ་ཁོ་ན་ལས་མ་མཆིས་རུང༌། ཡབ་ཀྱིས་བུ་ཁྱོད་
ཀྱི་ཚིག་དེ་བདེན་པར་གྱུར་ཅིག དེ་ལྟ་ན་ཡང་བདག་ཅག་
མཆོད་སྦྱིན་གྱི་མེ་དང་བཅས་ཏེ་མྱུར་དུ་འོང་ངོ་ཞེས་གསུངས་
པ་ལ། དུང་གི་གཙུག་གིས།
རིན་ཆེན་གསེར་དང་ར་གན་འཁྲུལ་པ་བཞིན། །
མི་དང་ཀླུ་གཉིས་མ་ཤེས་མཁའ་ལྡིང་གིས། །
ཁྱེད་ཀྱང་དམ་པའི་ཡོན་ཏན་མཐོང་བ་ཡིས། །
ཟ་བར་མ་ནུས་ཆོས་རྒྱལ་མཇལ་བར་ཤོག །
ཅེས་སྨོན་ལམ་བཏབ་ནས་སྔོན་ལ་སོང་ངོ་། སྐབས་འདིར་
ཆོས་ཀྱི་རྒྱལ་པོ་ སྤྲིན་གྱི་བཞོན་པ་གན་རྐྱལ་དུ་འགྱེལ་བ་་་
འགྲམ་དུ་མཁའ་ལྡིང་གི་ངལ་གསོ་བཞིན་དུ་ལེགས་པར་བལྟས་
ནས་ཨེ་མ་ཡ་མཚན་ནོ། ངས་ཉིན་རེ་བཞིན་དུ་ཟོས་པ་ལ་
འདི་འདྲ་བའི་སྙིང་སྟོབས་ཅན་མ་མཐོང་། འདི་ནི་མྱུར་དུ་
ཟ་བ་མི་རུང་བས་རེ་ཞིག་བརྟག་པར་བྱའོ་སྙམ་སྟེ་སྨྲས་པ།
སྐུ་དང་པགས་པ་གཙུག་རྒྱན་ཟགས་གྱུར་ཅིང་། །
སྙིང་ག་ཕུག་པའི་ཁྲག་རྒྱུན་རབ་འཛག་ཀྱང་། །
86



ད་དུང་ཟོ་ཞིག་བརྗོད་ནས་དགའ་བཞིན་དུ། །
བདག་ལ་གཉེན་བཞིན་ལྟ་བ་ཁྱོད་སུ་ཡིན། །
ཞེས་ཟེར་བ་ལ་ཆོས་ཀྱི་རྒྱལ་པོས།
དམ་བཅའི་དོན་བཞིན་ཀླུ་ཡི་རྒྱལ་པོ་ཡིས། །
ཁྱོད་ཀྱི་ཟས་ལ་སྟེར་བའི་ཀླུ་ཞིག་ཡིན། །
བྱ་ཡི་རྒྱལ་པོ་བཏང་སྙོམས་མ་བཞུགས་པར། །
མྱུར་དུ་ཤ་ཟོ་ཁྲག་ཀྱང་ལེགས་པར་ཐུངས། །
ཞེས་ གསུངས་པའི་མཚམས་སུ། སྐབས་འདིར་དུང་་་་་་
གཙུག་ཕྱག་ཕེབས་ནས་མཁའ་ལྡིང་གི་དྲུང་དུ་ཉེ་བར་བཅར་ཏེ།
བྱ་ཡི་རྒྱལ་པོ་ཁྱེད་མ་བརྟགས་པའི་ཐལ་ཆ་མ་བྱེད་པར་འདི་
ཉིད་ཀླུ་མ་ཡིན་པས་ཐོངས་ཤོག ཀླུ་ཡི་རྒྱལ་པོས་ཁྱོད་ཀྱི་ཟས་
ལ་བཏང་བ་དེ་ང་ཡིན་པས་ད་ལྟ་ཟོ་ཞིག་ཅེས་བྲང་བསྟན་ནས་
འགྱེལ་ལོ། ཆོས་ཀྱི་རྒྱལ་པོ་ནི་བདག་གི་བར་ཆད་དུ་འགྱུར་
རོ་དགོངས་ཏེ་ཐུགས་ངལ་ལ་གཏད་པ་དེའི་ཚེ། མཁའ་ལྡིང་
གིས་གཉིས་ཀ་ལ་བལྟས་ནས་གསོད་རྟགས་གོས་དམར་ཡང་
གཉིས་ཀ་ལ་འདུག་པས་ཟ་བར་འོས་པ་དེ་སུ་ཡིན་ཟེར་བ་ལ་
དུང་གི་གཙུག་གིས་འདི་སྐད་ཅེས་སྨྲས་སོ།
ཀྱེ་མ་འཁྲུལ་བར་མ་མཛོད་འདབ་ཆགས་བྱ་ཡི་རྒྱལ་་་་་་
པོ། །
བཀྲ་ཤིས་མཚན་དཔེས་བརྒྱན་འདི་ཟ་བར་ཕོད་་་་་་་
འདུག་གམ། །
87



བདག་ལ་མཚན་དཔེ་ལྟ་ཞོག་མ་རུངས་ཤུན་པ་གཟིགས་་་
སམ། །
ལྕེ་གཉིས་གདེངས་ཀ་གཟིགས་ལ་བྱིན་པའི་ཀླུ་ང་་་་་
ཞིག །
ཅེས་པའི་ལན་དུ་མཁའ་ལྡིང་གིས། ཁྱོད་ཟེར་བ་བཞིན་་་་་
གདེངས་ཀའང་མཐོང་ངོ༌། དེ་ན་ངས་གསོད་པའི་མི་འདི་སུ་
ཞིག་ཡིན་ཟེར་བ་ལ་དུང་གཙུག་གིས། འདི་ནི་རིག་པ་འཛིན་
པའི་ རྒྱལ་པོ་སྤྲིན་གྱི་བཞོན་པ་ཞེས་བྱ་བ་བྱང་ཆུབ་སེམས་་་་་
དཔའ་ཆེན་པོ་དེ་ལགས་སོ་ཞེས་ཟེར་བའི་མཚན་ཐོས་མ་ཐག་
སྙིང་གས་པ་ལྟ་བུའི་འགྱོད་པ་སྐྱེས་ཏེ་སྨྲས་པ། །
ཀྱེ་མ་རིག་འཛིན་རིགས་ཀྱི་ཐིག་ལེ་མཆོག །
སྤྲིན་གྱི་བཞོན་པ་ཞེས་པའི་གཏམ་སྙན་པོ། ། །
འཇིག་རྟེན་ཀུན་གྱིས་བསྔགས་པའི་གཏེར་ཆེན་པོ། །
བདག་གིས་ཉམས་པར་བྱས་སོ་ཀྱེ་མ་ཧུད། །
གདེངས་ཅན་སྐྱོབ་ཕྱིར་ལུས་སྲོག་གཏོང་བ་ལ། །
དགའ་བའི་བརྩེ་ལྡན་བྱང་ཆུབ་སེམས་དཔའ་དེ། །
སྐལ་མེད་སྡིག་ཅན་བདག་གིས་བསད་ཟིན་པས། །
སྡིག་དང་གྲགས་ངན་ཐལ་ལོ་ཇི་ལྟར་དྲག །
ཅེས་བརྗོད་བཞིན་དུ་ཡོང་བ་ལས། སྐབས་འདིར་ཡབ་རྒྱལ་
པོ་སྤྲིན་གྱི་ཏོག་དང་། ཡུམ་ཆེན་མོ་ཆོས་སྤྱོད་མ། བཙུན་མོ་
མ་ལ་ཡ་ཅན་མ་གསུམ་གཅིག་ལ་གཅིག་གིས་འཆང་བཞིན་དུ་
88



གདུང་བའི་ཉམས་དང་། བཙུན་མོའི་ཕྱག་ཏུ་མཆོག་སྦྱིན་གྱི་
མེས་ གང་ བའི་ སྣོད་ བཅས་ ཁྱེར་ ཏེ་ ཕྱག་ ཕེབས་ པར་ བརྟེན།
དུང་གཙུག་གིས་ཆོས་ཀྱི་རྒྱལ་པོ་ལ་གསོལ་བ། ཁྱོད་ཀྱི་ཕྱག་
ལས་དེས་ཐམས་ཅད་སྲོག་ལ་འབབ་པའི་སྡུག་བསྔལ་གྱི་ཁུང་
བུར་བཅུག་གོ། དེ་ནི་ཁྱེད་ཀྱི་ཆེད་དུ་ཡབ་ཡུམ་བཙུན་མོ་
དང་བཅས་པའང་འབྱོན་གྱི་འདུག་གོ་ཞུས་པ་ལ་གསུངས་པ།
བདེན་ནོ་ བདེན་ནོ། གྲོགས་པོ་སྟོད་གཡོགས་འདིས་ངའི་་
ལུས་ལེགས་པར་སྒྲིབས་ཤིག གཞན་མ་འཕྲལ་ལ་འདི་འདྲ་
བ་ཡུམ་གྱིས་གཟིགས་ན་ལམ་སེང་སྐུ་སྲོག་ལ་བར་ཆད་དུ་་་་
འགྱུར་རོ་གསུངས་པ་ལྟར་སྐུ་རྨ་རྣམས་ན་བཟས་བསྒྲིབས་ཏེ་
བཞུགས་སོ། དེའི་ཚེ་ཡབ་ཡུམ་རྣམས་ཀྱིས་རྒྱང་རིང་པོ་ནས་
མཁའ་ལྡིང་དང་། ཆོས་ཀྱི་རྒྱལ་པོ་དང་དུང་གི་གཙུག་འདྲ་
བ་གཟིགས་མ་ཐག་གསུམ་གས་སྤྱན་ཆབ་བསིལ་བཞིན་དུ་ཆོས་
ཀྱི་ རྒྱལ་ པོའི་ མཚན་ ནས་ འབོད་ ཅིང་ ཕེབས་ འོང༌ བ་ དང་།
ལྷག་པར་ཡབ་ཀྱིས་གསུངས་པ།
བུ་བུ་སྤྲིན་གྱི་བཞོན་པ་ཕ་རྒན་ང་ལ་ཉོན་དང༌། །
བདག་བས་གཞན་གཅེས་འཛིན་པའི་སྙིང་རྗེ་ངོ་མཚར་་་་
ཆེ་འོ། །
འོན་ཀྱང་ཀླུ་གཅིག་སྲུང་ཕྱིར་བུ་ཡིས་ལུས་སྲོག་བཏང་་་་
ཡང་། །
ཕ་མ་ཆུང་མ་གསུམ་པོ་བསད་ལ་ཉེས་པ་མེད་དམ། །
89



ཞེས་གསུངས་བཞིན་དུ་ཕེབས་པ་མཐོང་བས་རྐྱེན་བྱས་སླར་
ཡང་མཁའ་ལྡིང་གི་བསམ་པ་ལ་འདི་ལྟ་བུ་ཞིག་ཤར་ཏེ། ཀྱེ་
མ་ངུ་བཞིན་དུ་འོང་བ་འདི་དག་ནི་སྤྲིན་གྱི་བཞོན་པའི་ཕ་མ་
སོགས་སུ་ངེས་ལ། བུ་ནི་བདག་གི་བསད་ཟིན་པས་ད་ཆ་
འདི་དག་ལ་བདག་གིས་ལྟ་བར་ཡང་ག་ལ་ནུས། བདག་གིས་
ལས་ངན་ཚབས་ཆེ་ཞིག་བྱས་པས་འགྱོད་དོ་སྙམ་སྟེ་སྨྲས་པ།
མ་རུངས་བདག་གིས་མི་ཡི་ཁྱུ་མཆོག་བསད། ། །
ཡབ་ཡུམ་སོགས་ཀྱང་གནས་སྐབས་ངན་པར་བཀོད། །
ད་ནི་སྡིག་པ་ཟད་པའི་ཐབས་ཉིད་དུ། །
ལྷོ་ཕྱོགས་རྟ་གདོང་མེ་ལ་བདག་མཆོང་ངོ༌། །
ཞེས་འཕུར་ཚད་པ་ལ་ཆོས་ཀྱི་རྒྱལ་པོས་གསུངས་པ། ཀྱེ་བྱའི་
རྒྱལ་པོ། སྡིག་པ་དག་པའི་ཐབས་ནི་དེ་མ་ཡིན་ནོ། ཞེས་
གསུངས་པ་ལ་ཤིན་ཏུ་དད་ནས་གཤོག་རྩེ་ཕབ། ཐལ་མོ་སྦྱར།
གུས་པའི་རྣམ་འགྱུར་གྱིས་ཞུས་པ། འོ་ན་སྡིག་པ་དག་པའི་
ཐབས་ཅི་ཞིག་ཡོད་གསུང་བར་མཛོད་ཞུས་པ་ལ། འོ་ན་ངས་
ལེགས་པར་ཤོད་དོ་ལྷོད་ཙམ་ཞིག་སྡོད་ཅིག སྔོན་ལ་བདག་
གི་ ཕ་ མ་ ཕེབས་ པ་ འདི་དག་ ལ་ ཕྱག་ བྱའོ་ ཞེས་ གསུངས་ སོ།
དེའི་ཚེ་ཡབ་ཡུམ་བཙུན་མོ་དང་བཅས་པའང་ཉེ་ལོགས་སུ་་་
ཕེབས་སྐབས། ཆོས་ཀྱི་རྒྱལ་པོ་ནི་སྐུ་ཁམས་འཚེ་བར་མ་ཟད།
མཁའ་ལྡིང་གི་ཐལ་མོ་དང་བཅས་གུས་པའི་ཚུལ་དུ་ཡོད་པ་ལ་
ཤི་བ་སླར་ཡང་འཕྲད་པའི་དགྱེས་ཚོར་བསམ་གྱིས་མི་ཁྱབ་པའི་
90



སྒོ་ནས་ཡབ་ཀྱིས་གསུངས་པ། ཨེ་མ་ཤིན་ཏུ་དགའ་འོ། བུ་
བུ་བདག་ལ་ཡོངས་སུ་འཁྱུད་ཅིག་གསུངས་པ་ལྟར་ཆོས་ཀྱི་རྒྱལ་
པོས་བཞེངས་རྩིས་མཛད་པ་ལ་སྙིང་ཁ་བསྣད་པ་དང་ཁྲག་རྒྱུན་
ལྷུང་ཚབས་ཆེ་བས་ སྐུ་ ཟུངས་ཉམས་ཏེ་བརྒྱལ་ བར་ གྱུར་ཏོ།
ཡབ་ཡུམ་གཉིས་ཀྱང་བུ་བུ་བདག་གཉིས་དོར་ནས་ཅི་བྱེད་ཅེས་
ཕྱག་ལ་འཆང་བཞིན་དུ་བཤུམས་ ཤིང་བརྒྱལ་ཏོ། བཙུན་་
མོས་ཀྱང་ཆོས་ཀྱི་རྒྱལ་པོ་ཁྱེད་ཀྱིས་རང་གིས་ཡབ་ཡུམ་དམ་པ་
ལ་མ་བརྩིས་ཤིང་། བདག་ཀྱང་བཙུན་མོར་བཞེས་ནས་ཞག་
དྲུག་ལས་མ་སོང་བར་འདི་ལྟ་བུའི་གནས་སྐབས་ངན་པར་གྱུར་
ཏོ་ཞེས་བརྒྱལ་བར་གྱུར། དུང་གི་ གཙུག་ཀྱང་། ཀྱེ་མ་་་
བདག་ཉིད་མའི་མངལ་ཉིད་དུ་ཤི་ན་ཅི་མ་རུང༌། ཡོང་བབ་
ངན་པ་འདི་ཐམས་ཅད་བདག་ཁོ་ནའི་རྐྱེན་གྱིས་བྱས་སོ། ད་
ནི་ཤི་བ་ལས་ཀྱང་ལྷག་པའི་སྡུག་བསྔལ་འདི་ལྟ་བུ་ཉམས་སུ་
མྱོང་ བ་ བདག་ ཉིད་ སྨད་ དོ་ ཞེས་ མཆི་མ་ དྲག་ ཏུ་ གཏོང་ངོ༌།
དེ་ཐམས་ཅད་མཁའ་ལྡིང་གིས་མཐོང་ཞིང་ཐོས་ནས་གནས་
སྐབས་ངན་པ་འདི་རྣམས་ཀྱང་མ་རུངས་པ་བདག་ཁོ་ནས་ལན་
ནོ་སྙམ་སྟེ། ཆོས་ཀྱི་རྒྱལ་པོས་གཙོས་ཐམས་ཅད་ཀྱི་སྐུ་ལུས་
ལ་གཤོག་པས་རླུང་བསིར་གཡོབ་བཞིན་དུ་བྱང་ཆུབ་སེམས་
དཔའ་ཐུགས་དྲན་བརྟན་པར་མཛོད་ཅིག་ཅེས་གསོལ་་་་་་
བཏབ་པ་ལྟར་ཐུགས་དྲན་ཅུང་ཟད་རྙེད་ནས་དུང་གཙུག་ལ་
གསུངས་པ། གྲོགས་པོས་ཡབ་ཡུམ་གྱི་ཐུགས་ གསོ་བར་་་་་
91



མཛོད་ཅིག་གསུངས། ཡུམ་གྱིས་བཙུན་མོ་ལ་གསུངས་ པ། །
བུ་མོ་ད་ཆ་ལོངས་ལ་དྲན་པ་བརྟེན་ཏེ་དབུགས་དབྱུང་བར་
གྱིས་ ཤིག ཁྱོད་ ཀྱིས་ རྒྱལ་ པོའི་ གདོང་ མཐོང་ བ་ འདི་ འོ།།
ཞེས་གསུངས་པ་ལ་བཙུན་མོས། ཀྱི་ཧུད་ཆོས་ཀྱི་རྒྱལ་པོས་
ཡབ་ཡུམ་བདག་རྣམས་བཏང་སྟེ། གང་དུ་གཤེགས་ཞེས་་
ཞབས་ལ་མགོ་བོ་གཏུགས་ནས་བཤུམས་པ་ལ། ཡུམ་གྱི་ཕྱག་
གིས་བཙུན་མོའི་ཞལ་བཀབ་སྟེ། བུ་མོ་དེ་སྐད་མ་ཟེར་ཅིག
ད་ལྟ་འཚོ་བཞིན་དུ་བཀྲ་མི་ཤིས་པའི་ཚིག་དེ་མ་བརྗོད་ཅིག་
གསུངས། དེའི་ཚེ་ཡབ་ཆེན་རྒྱལ་པོས་འདི་སྐད་ཅེས་་་་་་་
གསུངས་སོ། །
ལས་ངན་ཕ་མ་བུ་ཚའི་སྐྱིད་སྡུག་འདི་ལ་དགོངས་ཏེ། །
བུ་ལ་དཀོན་མཆོག་ཐུགས་རྗེས་ཚེ་ཡི་དངོས་གྲུབ་སྩོལ་་་་
ཅིག །
བུ་ཁྱོད་མཇལ་བས་དགའ་ཡང་ཚུལ་འདི་མཐོང་བས་སྐྱོ་
བྱུང་། །
མགོ་དང་ཡན་ལག་རྣམས་ནི་རྨ་དང་ཁྲག་གིས་གང་་་་་
འདུག །
ད་དུང་སྲོག་ལ་ཉེན་པའི་སྐུ་ལ་བགེགས་འཚུབ་མེད་་་་་
དམ། །
དུང་གི་གཙུག་ཁྱོད་ལོངས་ལ་ཨོ་ལོའི་ན་བཟའ་ལེན་་་་་
ཅིག །



ཅེས་གསུངས་ནས་གཟིགས་པས་སླར་ཡང་རྒྱལ་བ་ཙམ་དུ་གྱུར་
ཅིང་། ། དེའི་ཚེ་ཡུམ་གྱིས་ཀྱང་འདི་སྐད་ཅེས་གསུངས་སོ། །
མ་ལ་ལེགས་པར་གསོན་དང་བུ་མཆོག་སྤྲིན་གྱི་བཞོན་་་་་
པ། །
མ་ངའི་ཁོག་ནང་སྙིང་ཁྱོད་དེ་རིང་མཇལ་བས་ཡག་་་་་་
བྱུང༌། །
རྒན་རྒོན་སྡུག་རོ་དྲུད་པའི་ངང་ཚུལ་འདི་ལ་གཟིགས་་་
དང་། །
ཕ་མ་ཆུང་མ་བཅས་པར་སྙིང་ཡང་མི་རྗེ་འདུག་གམ། །
རང་རེ་མ་བུ་བསྡེབས་ནས་ལྷ་ཆོས་བྱས་པས་ཆོག་གོ། ། །
བུ་ཆུང་ཐུགས་རྗེས་གཟིགས་ལ་ཁྱུང་འདི་བཟློག་པར་་་་་
མཛོད་ཅིག །
ཅེས་གསུངས་པ་མ་ཟད། ད་དུང་མཁའ་ལྡིང་ལ་གསུངས་པ།
ངའི་བུ་ན་ཚོད་ཡོངས་སུ་མ་རྫོགས་ཤིང་མཛེས་སྡུག་ལྟ་བས་མི་
ངོམས་པ་འདི་ལྟ་བུ་གཏུམ་པོ་མ་རུངས་པ་ཁྱོད་ཀྱིས་ཤི་གསོན་
དབྱེར་མེད་པའི་གནས་སྐབས་འདི་འདྲར་བཀོད་དོ། ཞེས་
གསུངས་པ་ལ་ཆོས་ཀྱི་རྒྱལ་པོས། ཡུམ་དེ་སྐད་གཏན་ནས་མ་
གསུངས་ཤིག མཁའ་ལྡིང་འདི་ལ་ཉེས་ཁག་ཅི་ཡང་མེད་དོ།
གཟིགས་ཤིག སྔོན་ཡང་ཀླུ་རྣམས་ཟོས་པའི་རུས་ཕུང་རི་བོ་
ལྟར་སྤུངས་པ་ལ་གཟིགས། ད་དུང་བདག་ཉིད་དབུགས་མ་
ཆད་པའི་གོང་དུ་ཡབ་ཡུམ་དང་མཇལ་བ་འདི་ཡང་མཁའ་ལྡིང་
s3



འདིས་ངང་བསྲིངས་པའི་དྲིན་ཤིན་ཏུ་ཆེའོ། ཞེས་གསུངས་
པ་ལ། མཁའ་ལྡིང་ཡང་ཤིན་ཏུ་དགའ་གུས་ཆེན་པོས་ཞུས་པ།
བདག་ཉིད་ཆེན་པོ་ཁྱོད་ཀྱིས་ལས་ངན་ཅན་བདག་གི་སྡིག་པ་
འདག་པའི་ཐབས་བསྟན་དུ་གསོལ། ཐུགས་བརྩེ་བ་ཆེན་་
པོས་རྗེས་སུ་གཟུང་གསོལ། ཞེས་ཞུས་པ་ལ། ཆོས་ཀྱི་རྒྱལ་
པོས་འདི་སྐད་ཅེས་བཀའ་སྩལ་ཏོ། ། །
ཕ་བླ་མ་མཆོག་གསུམ་ཐུགས་རྗེ་ཡིས། །
བྱ་མཁའ་ལྡིང་སྡིག་ལས་ལྡོག་པར་ཤོག །
ཀྱེ་ལེགས་པར་ཉོན་ཅིག་ནམ་མཁའ་ལྡིང་། །
ངས་ཆོས་བཞིན་ཤོད་དོ་སེམས་ལ་བཟུང༌། །
ཁྱོད་སྔར་བསགས་སྡིག་པ་འདག་ཐབས་ལ། །
དུག་ཁོང་དུ་སོང་འདྲའི་འགྱོད་བཤགས་དང༌། །
སླར་སྲོག་ལ་བབས་ཀྱང་མི་བྱེད་སྙམ། །
ཡིད་སྡོམ་སེམས་སྒོ་ནས་འདི་ལྟར་གྱིས། །
སྐྱོབས་བློ་གཏད་དཀོན་མཆོག་གསུམ་ལ་འཆོལ། །
དེའི་ངོ་བོ་བླ་མའི་བཀའ་བཞིན་སྒྲུབས། །
དགྲ་མི་རྟག་འཆི་བ་ནམ་འོང་མེད། །
ཆོས་བསམ་མ་ཐག་ཏུ་ཉམས་ལེན་དགོས། །
ལས་དགེ་སྡིག་གཟུགས་རྗེས་གྲིབ་འབྲངས་ཡིན། །
དཀར་ནག་གི་བླང་དོར་འཛོལ་མེད་དགོས། །
སྡིག་བསགས་པའི་འབྲས་བུ་སྡུག་བསྔལ་ཡིན། །
34



གནས་སྲིད་པ་གསུམ་དུ་ཤོར་དོགས་དགོས། །
དགེ་བསགས་པའི་འབྲས་བུ་བདེ་བ་ཡིན། །
དུས་གཏན་གྱི་བདེ་ལ་རོལ་ཐབས་དགོས། །
གནས་འཁོར་བ་འདི་ལ་ཡིད་སྐྱོ་དགོས། །
མ་སེམས་ཅན་དོན་དུ་ཐར་པ་སྒྲུབས། །
འགྲོ་ཀུན་ལ་སྙིང་རྗེ་བྱང་སེམས་ཀྱིས། །
ཚོགས་གཞན་དོན་རྒྱལ་སྲས་སྤྱོད་ལ་སློབས། །
ཆོས་ཐམས་ཅད་རང་བཞིན་སྟོང་ཉིད་ལ། །
ལས་རྒྱུ་འབྲས་རྟེན་འབྲེལ་མི་སྤུར་ལྟོས། །
དེ་ཟུང་འཇུག་དབུ་མར་ཤེས་པའི་སླད། །
ཐབས་རྟེན་ཅིང་འབྲེལ་འབྱུང་ལེགས་པར་སོམས། །
དོན་སྟོང་དང་རྟེན་འབྱུང་དོན་གཅིག་པའི། །
ལམ་སྟོང་ཉིད་སྙིང་རྗེའི་སྙིང་པོ་ཅན། །
དེ་འཁྲུལ་མེད་རྟོགས་པའི་འབྲས་བུ་ལ། །
དཔལ་རྒྱལ་བའི་གོ་འཕང་ཐོབ་པ་ཡིན། །
དོན་དེ་ཚོ་སྙིང་གི་དཀྱིལ་བཞག་ནས། །
ད་སྡིག་སྤོང་དགེ་བ་སྒྲུབ་པར་རིགས། །
རང་འཚེར་མ་ཟུག་པའང་མི་བཟོད་པར། །
གཞན་གསོན་པོར་ཟ་བའི་སྙིང་ཁམས་ཅན། །
ཁྱོད་མེ་ལ་མཆོངས་པས་ཅི་ཞིག་ཕན། །
ངས་ཇི་ཟེར་ཉན་ན་སྡིག་པ་དག ། །
95



ཅེས་གསུངས་པ་ལ་ནམ་མཁའ་ལྡིང་ཤིན་ཏུ་དད་པའི་སེམས་
སྐྱེས་ཤིང་སྔར་བྱས་ལ་འགྱོད་སེམས་དང་། ཕྱིན་ཆད་ཀྱི་སྡོམ་
སེམས་དྲག་པོ་རྒྱུད་ལ་བསྐྱེད་བཞིན་པའི་སྒོ་ནས་གུས་པའི་རྣམ་
འགྱུར་ཚད་མེད་པ་དང་བཅས་ཏེ་ཞུས་པ་འདི་སྐད་ཅེས། །
བདག་ལ་ལམ་སྟོན་རྩ་བའི་བླ་མ་མཆོག །
རིག་འཛིན་རྒྱལ་སྲས་ཞབས་ལ་ཕྱག་འཚལ་ལོ། །
ད་ནི་འཁོར་བའི་ཉེས་དམིགས་འཇིགས་རུང་མཐོང༌། །
ཐར་པའི་ཕན་ཡོན་ཡིད་འོང་བདག་གིས་ཐོས། །
ཕྱིན་ཆད་སྡིག་སྤོང་དགེ་བ་སྒྲུབ་པ་ལ། ། །
སྙིང་ཁོང་རུས་པའི་གཏིང་ནས་དམ་འཆ་འོ། །
བདག་ཅག་ལས་ཀྱི་ཟས་སྐལ་ཀླུ་རྣམས་ཀྱང་། །
ད་ནི་ཕ་མར་ཤེས་པས་ག་ལ་གསོད། །
ཕྱིན་ཆད་གཅིག་ཀྱང་མི་གསོད་དམ་བཅའ་འབུལ། །
ཚུལ་དེའི་གཏམ་སྙན་ཁྱོད་ལ་གྲགས་གྱུར་ཅིག །
སྔོན་ཆད་རྨོངས་པའི་དབང་གྱུར་ཀླུ་ཡི་ཚོགས། །
གྲངས་མེད་བསད་པའི་སྡིག་པ་ཚབས་པོ་ཆེ། །
སྙིང་ནས་འགྱོད་པ་དྲག་པོས་མཐོལ་ཞིང་བཤགས། །
ཚོགས་གཉིས་མྱུར་དུ་རྫོགས་པའི་ཐབས་ལ་སྨོན། །
ཁྱད་པར་སྐུ་ལུས་ཙན་དན་སྦྲུལ་གྱི་སྙིང་། ། །
བདག་གིས་བར་གཅོད་སོལ་བར་བཏངས་པ་འདི། །
ཡབ་ཡུམ་གྱིས་མཚོན་བདག་སོགས་སྐྱབས་མགོན་དུ། །
96



ནན་
ཞབས་པད་བརྟེན་པའི་ཐུགས་བསྐྱེད་མཛད་དུ་་་་་་
གསོལ། །
ཞེས་ཞུས་པ་ལ། ཆོས་ཀྱི་རྒྱལ་པོས་ཤིན་ཏུ་ལེགས་སོ། །དེ་
ལྟར་དུ་བགྱིས་ཤིག་ཅེས་གསུངས། འདི་སྐབས་དུང་གི་་་་
གཙུག་ནི་ཆོས་ཀྱི་རྒྱལ་པོ་འགྲོངས་པར་ཉེ་བའི་སྐུ་ལུས་མཐོང་
བས་མཆི་མ་འབྱིན་བཞིན་དུ་ཡོད་པ་ལ་ཆོས་ཀྱི་རྒྱལ་པོས་་་་་
གསུངས་པ། །
ཚུར་ལ་ཉོན་དང་གྲོགས་པོ་དུང་གི་གཙུག ། །
ཁྱོད་མེད་ཡུམ་དེ་སྲོག་དང་འབྲལ་ཉེ་བས། །
ད་ལྟ་ཉིད་དུ་སོང་ལ་དགའ་བར་གྱིས། །
བདག་ཀྱང་གཞན་དོན་གྲུབ་པས་བློ་བདེ་འོ། །
ཞེས་གསུངས་པའི་མཚམས་འདིར་སྐུ་ཁམས་ཇེ་སྡུག་ཇེ་ཞན་དུ་
གྱུར་ཏེ། སྐུ་ལུས་ཀྱི་འཚོ་བ་ཡོངས་སུ་འདོར་བ་ལ་ཉེ་བའི་
གནས་སྐབས་ངན་ པ་ དེ་དེར་ཡོད་ཡབ་ཡུམ་དང་བཙུན་མོ།
དུང་གི་གཙུག་དང་མཁའ་ལྡིང་བཅས་ཀྱིས་མཐོང་བས་ཐམས་
ཅད་མྱ་ངན་གྱིས་ནོན་ནས་ཞལ་རས་པད་མ་རད་པོ་དང་འདྲ་
བ་དེ་ལ་ལྟ་ཞིང་། སྒུལ་བསྐྱོད་ཆེར་མི་ཐུབ་པའི་ཕྱག་དང་
ཞབས་ལ་གཏུགས་བཞིན་དུ་མཐའ་བསྐོར་ཏེ་ཡོད་པ་ལ་ཆོས་ཀྱི་
རྒྱལ་ པོས་གསུངས་པ། སྤྱིར་འདུས་བྱས་ཐམས་ཅད་ཀྱི་་་༌་
མཐའ་ནི་འཇིག་པར་འགྱུར་བ་ཆོས་ཉིད་ཡིན། སྒོས་རང༌
ཅག་རྣམས་ཀྱི་ལུས་རྟེན་འདི་ནི་རྙེད་དཀའ་ཞིང་འཇིག་སླ་བ་
97



ཡིན། དཔེར་ན་འཆི་རྐྱེན་ཤིན་ཏུ་མང་སྟེ་འཚེར་མ་ཟུག་པའི་
ཉེན་ཁས་ཀྱང་འཆི་བར་བྱེད་ལ། གསོན་རྐྱེན་ཤིན་ཏུ་ཉུང་སྟེ་
ལུས་འདི་འཚོ་ཐབས་ཀྱི་ལྟོ་ཟོས་པ་འགའ་ཞིག་གིས་ཀྱང་འཆི་
བར་བྱེད། ཤི་བའི་ཚེ་ནོར་ལོངས་སྤྱོད་སོགས་ལྟ་ཅི། རང་
གི་ལུས་ཀྱང་བཞག་སྟེ་མར་གྱི་དཀྱིལ་ནས་སྤུ་བཏོན་པ་བཞིན་
དུ་རྣམ་ཤེས་གཅིག་པུ་དཀར་ནག་ལས་འབྲས་རྣམས་འཁྱེར་ཏེ་
ཅི་བྱ་གཏོལ་མེད་དུ་འགྲོ་དགོས་པ་འདི་ཡིན། དེའི་ཚེ་དམ་
པའི་ཆོས་མ་གཏོགས་གང་གིས་ཀྱང་ཕན་པ་མེད། དེས་ན་
ཉམ་ཆུང་ཆུའི་ལྦུ་བ་དང་འདྲ་བའི་ལུས་རྟེན་མི་རྟག་པ་འདི་
ཡུད་ཙམ་གསོན་པའི་རིང་དུ་འཇིག་རྟེན་ཕྱི་མར་ཕན་པའི་དམ་
ཆོས་སྒྲུབས་པ་ལ་འབད་དགོས། དེ་ལ་འབད་པའི་མཐུ་ལས་
མ་འོངས་པ་ན་རང་ཅག་རྣམས་ཐར་པ་མཆོག་སངས་རྒྱས་ཀྱི་
གོ་འཕང་རིན་པོ་ཆེ་ཐོབ་པར་འགྱུར་བ་ཡིན། དེ་མ་ཐོབ་
པའི་ལམ་གྱི་གནས་སྐབས་སུའང་ལས་སྨོན་གྱི་དབང་གིས་རང་
རེ་ཡང་དང་ཡང་དུ་མཇལ་བ་ཡིན། ལྷག་པར་སྤྱན་ལྔ་སྔོན་
ཤེས་ སོགས་ལ་རང་དབང་ནམ་འབྱོར་པ་དེའི་ཚེ་ རང་རེ་ངོ་
ཤེས་བཞིན་དུ་འཕྲད་ཅིང་། ད་ལྟའི་གནས་སྐབས་འདི་་་
རྣམས་ཀྱང་ལེགས་པར་དྲན་ཏེ་སྨྲ་བསམ་བརྗོད་ཀྱིས་མི་ལང་
བའི་དགའ་བདེའི་དཔལ་ཡོན་ལོངས་སྤྱོད་པར་འགྱུར་བ་ཡིན་
པས་དེ་དོན་ཐམས་ཅད་ཀྱི་ཐུགས་ལ་ཞོག་པར་མཛོད། ད་ནི་
བདག་གི་ལུས་འདི་མཁའ་ལྡིང་དབང་པོའི་མཆུ་རྣོན་གྱིས་་་་



བསྣད་པའི་རྐྱེན་ལས་སྲོག་འགགས་པའི་དུས་ལ་སླེབས་འདུག་
པ་དེ་ནི། གཞན་དོན་བྱང་ཆུབ་ཀྱི་ཕྱིར་ཡིན་པས་སྐལ་ བ་
ཤིན་ ཏུ་ བཟང་ ངོ༌། དེ་ བས་ ན་ གྲོགས་ པོ་ དུང་ གི་ གཙུག
བདག་གིས་ཡབ་ཡུམ་བཀའ་དྲིན་ཅན་ལ་ཕྱག་འཚལ་གྱི་མཐའ་
མ་བྱེད་དགོས་བསམས་ཀྱང་། སེམས་ཀྱིས་འདུད་ པ་ཙམ་
ལས་ལུས་འདི་ལྡང་བའི་རེ་བ་བྲལ། འོན་ཀྱང་གྲོགས་པོས་
ངའི་རོགས་བགྱིས་ཏེ་ལག་པ་འདི་གཉིས་སྤྱི་གཙུག་ཏུ་འཁྱོལ་ལ་
ཐལ་མོ་སྦྱར་དུ་ཆུག་ཅིག་གསུངས་པ་ལྟར་དུང་གཙུག་གིས་ཀྱང་
དེ་བཞིན་དུ་བཟོས་པས་ཕྱག་གཉིས་ཐལ་མོ་དང་བཅས་སྤྱན་
གཉིས་ཕྱེད་འཛུམ་ལྟ་བུར་གྱུར་པ་ཡབ་ཡུམ་སོགས་ཀྱི་ཞལ་རས་
ལ་གཟིགས། གསུང་ཤུགས་ཀྱང་ཇེ་ཆུང་དུ་འགྱུར་བའི་སྒོ་ན་
བཀའི་མཐའ་ཚིག་ཕེབས་པ་འདི་ལྟར།
སྐྱེས་མཐའ་འཆི་ཞིང་ནམ་འཆི་ཆ་མེད་སོགས། །
མི་རྟག་འཁོར་བའི་ངང་ཚུལ་འདིར་གཟིགས་དང༌། །
ཚེ་འདིའི་ཆེད་དུ་འབད་པ་དོན་མེད་ཡིན། །
གཏན་དུ་བདེ་བའི་བྱང་ཆུབ་སྒྲུབ་པར་མཛོད། །
ཐོག་མེད་དུས་ནས་སྐྱེ་ཤི་གྲངས་མེད་ཀྱང༌། །
གཞན་ལ་ཕན་ཕྱིར་ཤི་བ་འགའ་ཡང་མེད། །
ད་ལམ་གདེངས་ཅན་སྐྱོབ་ཕྱིར་འཆི་བ་འདི། །
དོན་ཡོད་ལགས་པས་ཐུགས་ངལ་མ་མཛོད་ཅིག ། །
འདིར་བཞུགས་ཐམས་ཅད་བདག་ལ་ཐུགས་བརྩེ་ཆེ། །
99



ཁྱད་པར་ཡབ་ཡུམ་བཀའ་དྲིན་འཁྱེར་མཐར་མེད། །
སྐུ་དྲིན་དམ་པའི་ཆོས་ཀྱིས་འཇལ་བ་སོགས། །
བསམ་དོན་འགྲུབ་ཤོག་བླ་མ་དཀོན་མཆོག་གསུམ། །
མཁའ་ལྡིང་ཁྱོད་ཀྱང་ལུས་འདི་ད་ལྟ་ཟོ། །
མ་འོངས་ཆོས་ཀྱིས་ཚིམས་པའི་རྟེན་འབྲེལ་ཡོད། ། །
ཅེས་པའི་གསུང་གཞུག་རྫོགས་མཚམས་སུ་སྐུ་འགྱེལ་བར་གྱུར་
ཏོ། དེ་མ་ཐག་ཡབ་ཡུམ་བཙུན་མོ་དང་བཅས་པ་སྡུག་བསྔལ་
དྲག་པོས་གཟིར་བའི་སྨྲེ་སྔགས་འདོན་བཞིན་དུ་ཡུད་ཙམ་ཞིག་
ཉ་མོ་བྱེ་ཚན་ལ་བསྐྱུར་བ་བཞིན་ས་ལ་འགྲེ་ལྡོག་ཅིང་དེ་ཙམ་
ནས་ཐམས་ཅད་མཆི་མས་བརྣང་བཞིན་དུ་ཅི་བྱ་གཏོལ་མེད་དུ་
སྐྱོ་བ་ལ་ཚད་མེད་པའི་ངང་ནས་ཕན་ཚུན་གཅིག་གིས་གཅིག་
ལ་ཐུགས་གསོ་ཞིང༌། ལྷག་པར་ཡབ་ཆེན་སྤྲིན་གྱི་ཏོག་གིས་
བུ་དུང་གི་གཙུག བདག་ཅག་བསོད་ནམས་དམན་པས་བུ་
སྤྲིན་གྱི་བཞོན་པ་ཞེས་གྲགས་པའི་ཡོན་ཏན་ཡོངས་སུ་རྫོགས་
པའི་མངའ་བདག་དེ་ཐོད་པས་མ་འཆུན། ད་ནི་བདག་ཅག་
གསུམ་འཚོ་བའི་སྐབས་དང་བྲལ་ལོ། དེ་བས་ན་དུང་གི་་
གཙུག་སྲེག་ཁང་མྱུར་དུ་བརྩིགས་ཤིག་གསུངས། ཡུམ་ཆེན་
ཆོས་སྤྱོད་མས་ཀྱང་བུ་དུང་གི་གཙུག་ཡབ་ཀྱི་གསུང་བཞིན་མྱུར་
དུ་སྲེག་ཁང་བརྩིགས་པར་བྱའོ། དུས་གསུམ་མཁྱེན་པའི་་
དཀོན་མཆོག་ཐུགས་རྗེ་ཅན་གྱི་བྱིན་མཐུ་ལས་ལྷའི་བདུད་རྩིས་
བདག་གི་བུ་འཚོ་ཐབས་ཤིག་བྱུང་ན་སྙམ་སྟེ་རེ་བ་དང་བྲལ།
100



དེས་ན་ད་ནི་ཡུད་ཙམ་ཡང་སྡོད་པའི་གནས་མ་མཆིས་སོ་་་་
གསུངས་པ་ལ་དུང་གི་གཙུག་གིས་ཞུས་པ། ཆོས་ཀྱི་རྒྱལ་པོ་
དེ་ནི་བདག་ལ་སྲོག་ཀྱང་སྩལ་བའི་སྐུ་དྲིན་ཅན་ལགས་ན་ངེས་
པར་ཉིད་དུ་བདག་ཁོ་ན་ཐོག་མར་མེ་ལ་མཆོང་ངོ་ཞེས་བརྗོད་
དོ། དེའི་ཚེ་ཡུམ་ནས་ལྷའི་བདུད་རྩི་གསུང་བའི་དུས་མཁའ་
ལྡིང་དབང་པོས་ཀྱང་། ཤི་བ་ལས་གསོས་པའི་སྨན་མཆོག་ལྷ་
ཡི་བདུད་རྩི་ཡོད་པ་དེ་དྲན་ཏེ་དགའ་བ་དང་བཅས་པས་འདི་
སྐད་དོ།
ཚུར་ལ་ལེགས་པར་གསོན་དང་འདིར་བཞུགས་་་
རྣམས། །
ཁྱད་པར་རིག་འཛིན་ཡབ་ཆེན་བདག་ལ་གསོན། །
བསམ་སྦྱོར་ལོག་པས་ཆོས་རྒྱལ་མ་བཀྲོངས་ཏེ། །
ཁོང་གིས་ཀླུ་རུ་བརྫུས་པས་བཟུང་བ་ཐལ། །
ད་སྟེ་འགྱོད་པས་སྲོག་ཀྱང་འདོར་འདོད་དེ། །
ཆོས་རྒྱལ་དེ་ཡི་བཀའ་དང་འགལ་གྱིས་དོགས། །
དེས་ན་ཐམས་ཅད་བཟོད་པ་བཞེས་མཛོད་ལ། །
བདག་གི་ལྷག་བསམ་དཀར་བའི་ཚིག་འདི་གསོན། །
སྤྲུལ་པའི་རྒྱལ་པོ་དེ་ཡི་བྱིན་རླབས་ལ། ། །
རང་རེ་མ་བུ་བཞིན་དུ་བྱམས་ཤིང་བརྩེ། །
ལྷག་པར་ཡུམ་ཆེན་གསུང་གིས་རྐྱེན་བྱས་ཏེ། །
ལྷ་ཡི་བདུད་རྩི་དྲན་པས་ཤིན་ཏུ་ལེགས། །
101



དེས་ན་བདག་གིས་ལྷ་ཡི་དབང་པོ་ལས། །
ཤི་ཡང་གསོས་པའི་བདུད་རྩི་ལེགས་བླངས་ཏེ། ། །
ཆོས་རྒྱལ་འདིས་མཚོན་སྔར་བསད་གདེངས་ཅན་གྱི། །
རུས་ཕུང་འདི་ཀུན་བདག་གིས་འཚོ་བར་བྱེད། །
དེ་ཕྱིར་དགའ་བར་མཛོད་ལ་འདིར་བཞུགས་ཤིག །
ད་ལྟ་ཉིད་དུ་བདག་གིས་ཆར་འབེབས་སོ། །
ཞེས་ཞུས་ནས་ནམ་མཁའ་ལ་སྐད་ཅིག་གིས་འཕུར་སོང་ངོ༌།
འོན་ཀྱང་དེ་ལྟ་བུའི་ ཤི་བ་ལོག་པའི་སྐལ་བཟང་ཡོང་དཀའ་
བའི་ཕྱིར་ཤི་བ་ལ་རིངས་པའི་བཙུན་མོ་མ་ལ་ཡ་ ཅན་མས་་་
གསུངས་པ།
སྐྱབས་སུ་མཆི་འོ་བླ་མ་དཀོན་མཆོག་གསུམ། །
བུ་མོ་སྐལ་མེད་བདག་ལ་ཐུགས་རྗེས་སྐྱོངས། །
དམྱལ་བ་མི་ཡུལ་མྱོང་འདྲའི་གདུང་བ་འདི། །
སེམས་ཅན་གཞན་གྱིས་མྱོང་བར་མ་གྱུར་ཅིག །
ཀྱི་ཧུད་རྒྱལ་སྲས་ཆོས་ཀྱི་དབང་ཕྱུག་དེས། །
བདག་ལ་དེ་ཙམ་ཐུགས་རྗེས་མ་བསྐྱངས་ན། །
ཙན་དན་ནགས་སུ་རང་སྲོག་བཅད་ཟིན་པས། །
དེ་ཙམ་སྡུག་བསྔལ་འདི་འདྲ་མྱོང་དོན་མེད། །
ཡང་ན་མི་ལོ་གཅིག་ཙམ་འགྲོགས་རྒྱུ་ཞིག །
བྱུང་རུང་བློ་ཁ་ཅུང་ཟད་ཚིམས་མོད་ཀྱི། །
ཞག་དྲུག་ཙམ་ནས་ཡུགས་སར་གྱུར་པ་ཡི། །
102



དུས་ངན་འདི་འདྲ་མཐོང་བ་ཀྱེ་མ་ཧུད། །
མི་ཡི་ཉི་མ་ཤར་རིའི་རྩེ་རུ་ནུབ། །
ལྷ་སྲས་པདྨ་ཤར་འཕྲོ་སད་ཀྱི་ཁྱེར། ། །
ད་དུང་མི་ཤི་བསྡད་པའི་ཐ་ཆད་ང་། །
མཆོང་ངོ་མཆོང་ངོ་མེ་ལ་ད་མཆོང་ངོ༌། །
ཞེས་གསུངས་ནས་སྲེག་ཁང་བརྩིགས་པའི་འགྲམ་དུ་ཐོག་མ་ཁོ་
ནར་མ་ལ་ཡ་ཅན་མ་དང༌། དེའི་རྗེས་སུ་ཡབ་ཡུམ་དུང་གི་
གཙུག་དང་བཅས་པའང་ཕེབས་ཏེ་མཆོད་སྦྱིན་གྱི་མེ་ལས་མེ་
སྦར་ཞིང་། ཐམས་ ཅད་ནས་ཐུགས་བསམ་དག་པའི་སྨོན་
ལམ་མཛད་པ་དང༌། ལྷག་པར་བཙུན་མོ་མ་ལ་ཡ་ཅན་མས་
མེ་ཏོག་མཛྷིར་སྙིམ་པ་གང་རྙེད་པ་མེ་ལ་གཏོར་བ་དང་ཆབས་
ཅིག་ཏུ་སླར་ཡང་ཕྱག་གཉིས་ཐལ་མོ་དང༌། མཆི་མས་གང་
བའི་སྤྱན་གཉིས་ནམ་མཁའ་ལ་གཟིགས་ནས་ཐ་ཚིག་འདི་སྐད་
ཅེས་གསུངས་སོ། །
དུས་གསུམ་གཟིགས་པའི་ལྷ་མོ་གོ་རཱི་ཀྱེ། །
བུ་མོ་བདག་གི་སྣང་ཚུལ་མི་གཟིགས་སམ། །
རིག་འཛིན་འཁོར་བསྒྱུར་ཁྱོད་ཀྱི་བདག་པོ་རུ། །
འགྱུར་ཞེས་ལུང་བསྟན་སྩལ་བ་དེ་ག་རེ། །
འོན་ཏེ་ཁྱོད་ཀྱང་རྫུན་པ་གསུང་བ་དེ། །
བདག་ཉིད་ལས་བསོད་དམན་པའི་མཐུ་རུ་ཐད། ། །
སྐྱེ་བ་ཕྱི་མར་ཆོས་ཀྱི་རྒྱལ་པོ་དེས། །
103



E
དགྱེས་བཞིན་རྗེས་སུ་འཛིན་པའི་སྐལ་ལྡན་ཤོག །
ཅེས་ཐེ་ཚོམ་མེད་པར་མེ་ལ་མཆོངས་པས་དེ་མ་ཐག་སྐབས་
འདིར་ལྷ་ཆེན་པོ་དབང་ཕྱུག་གི་བཙུན་མོ་གོ་རཱི་ཞེས་བྱ་བ་ལྷའི་
གོས་རྒྱན་ཕུན་སུམ་ཚོགས་པ་སྤྲས་ཤིང་། ཕྱག་གཡས་ན་ཆབ་
གང་བའི་རིལ་བ་འཛིན་པ་ཞིག་ནམ་མཁའ་ལས་སྐད་ཅིག་གིས་
མངོན་སུམ་དུ་ཕྱག་ཕེབས་ནས་མེ་ཞི་བར་མཛད་དེ་གསུངས་པ།
རྒྱལ་པོ་ཆེན་པོ་སྤྲིན་གྱི་ཏོག་དང་བཅས་པ་ཁྱོད་རྣམས་འདི་ལྟ་
བུའི་བྱ་བ་ངན་པ་ ཐོངས་ ཤིག ལྷག་པར་མ་ལ་ཡ་ ཅན་མ་
ཁྱོད་ཀྱིས་ཡུན་རིང་པོའི་བར་དུ་མཆོད་ཅིང་སྒྲུབ་པ་ཡིན་ན།
བུ་མོ་ལྟོས་ཤིག་ང་བདེན་པ་མ་ཡིན་པ་སྨྲ་བ་ཡིན་ནམ་གསུངས་
ནས་ཆོས་ཀྱི་རྒྱལ་པོའི་སྐུ་གདུང་ལ་རིལ་བའི་ཆུ་བྲན་བཞིན་དུ་
འདི་སྐད་ཅེས་གསུངས་སོ། །
ཤིན་ཏུ་གཅེས་པའི་སྲོག་དང་ལུས་ཀྱིས་ཀྱང༌། །
འགྲོ་བ་རྣམས་ལ་རྟག་ཏུ་ཕན་མཛད་པ། །
སྐྱེས་མཆོག་ཁྱེད་ལ་བདག་ཀྱང་རབ་དད་པའི། །
བདེན་པས་སླར་ཡང་སྔར་བཞིན་འཚོ་གྱུར་ཅིག ། །
ཅེས་ གསུངས་པའི་མཇུག་ཏུ་ཆོས་ཀྱི་རྒྱལ་པོ་ སྔར་བཞིན་དུ་་་
ལེགས་པར་བཞེངས་སོ། དེའི་ཚེ་ཡབ་ཡུམ་བཙུན་མོ་དུང་གི་
གཙུག་དང་བཅས་པ་ཐམས་ཅད་སྨྲ་བསམ་བརྗོད་ལས་འདས་
པའི་དགའ་སྤྲོ་ཐོབ་སྟེ་སྐྱབས་སུ་མཆིའོ་ཨེ་མ་ཧོ་ངོ་མཚར་རོ་
ཞེས་པའི་སྒྲ་དབྱངས་ཆེས་ཆེར་སྒྲོག་བཞིན་པས་གོ་རི་ལ་ཕྱག་
104



འཚལ་ཞིང་། ཆོས་ཀྱི་རྒྱལ་པོའི་སྐུའི་ཆ་ཐམས་ཅད་ལ་བཞི་
གས་དབུ་གཏུགས་སོ། ཆོས་ཀྱི་རྒྱལ་པོས་ཀྱང་གོ་རཱི་གཟིགས་
མ་ཐག་ཕྱག་ཐལ་མོ་དང་བཅས་ཞུས་པ།
ཅི་འདོད་རེ་བ་སྐོང་བའི་བཅོམ་ལྡན་མ། །
སྐྱེ་བོ་ཕོངས་པའི་རྒུད་འཕྲོག་སྐྱོབ་བྱེད་མ། །
གོ་རཱི་རིག་འཛིན་རིགས་ཀྱི་ལྷ་ཉིད་མ། །
ཁྱོད་ཀྱི་ཞབས་ལ་བདག་གིས་མགོས་ཕྱག་འཚལ། །
ཞེས་གསུངས་ནས་སྐུ་ཕྱག་མཛད་ཅིང་། ཐམས་ ཅད་ནམ་
མཁའི་དབྱིངས་ཀྱི་བཅོམ་ལྡན་མ་ལ་གུས་པས་ལྟ་བར་བྱེད་དོ།
དེའི་ཚེ་ནམ་མཁའ་ཤིན་ ཏུ་དྭངས་པ་ཡིན་རུང་ རེག་པ་ཙམ་
གྱིས་ལུས་སེམས་བདེ་བར་བྱེད་པའི་ཆར་བསིལ་ཞིང་འཇམ་པ་
འབབ་པ་ཡབ་རྒྱལ་པོ་སྤྲིན་གྱི་ཏོག་གིས་བཅོམ་ལྡན་མ་འདི་ལྟ་
བུའི་ངོ་མཚར་ཅི་ལགས་ཞུས་པའི་ལན་དུ་འདི་སྐད་ཅེས།
ལེགས་པར་གསོན་དང་མི་ཡི་དབང་ཕྱུག་ཀྱེ། །
ངོ་མཚར་འདི་ཡི་རྒྱུ་མཚན་ཁོ་མོས་ཞུ། །
བྱང་ཆུབ་སེམས་དཔའ་སྤྲིན་གྱི་བཞོན་པས་གཙོས། །
གདེངས་ཅན་གྲངས་མེད་བསད་པའི་རུས་ཕུང་་་
རྣམས། །
སླར་ཡང་འཚོ་ཕྱིར་འདབ་ཆགས་རྒྱལ་པོ་དེས། །
ཤི་གསོས་བདུད་རྩིའི་ཆར་འདི་ཕབས་པ་ལགས། །
གཟིགས་ཤིག་གཟིགས་ཤིག་འདིར་བཞུགས་སྐྱེས་བུ་་་་
105
་་་་་



རྣམས། །
ཤི་བ་གསོས་པའི་ངོ་མཚར་འདི་ལ་གཟིགས། །
སླར་ཡང་ཉམས་པ་མེད་པའི་ལུས་དང་སེམས། །
ལེགས་པར་ཐོབ་པའི་ཀླུ་ཡི་ཚོགས་ལ་གཟིགས། །
གདེངས་ཀ་འོད་ཟེར་འབར་བ་མཐོ་བཞིན་དུ། །
དགའ་བས་རྒྱ་མཚོར་འཇུག་པ་རྣམས་ལ་གཟིགས། །
ཞེས་གསུངས་པ་ལྟར་ཀེང་རུས་ཀྱི་ཕུང་པོ་ཐམས་ཅད་གསོས་ཏེ་
ཀླུའི་ཚོགས་གྲངས་མེད་པ་ཞིག་རྒྱ་མཚོ་ཆེན་པོར་འགྲོ་བ་ཀུན་
གྱིས་མངོན་སུམ་དུ་གྱུར་པའི་ངོ་མཚར་བསམ་བརྗོད་ལས་་་་
འདས་ཤིང་། ད་དུང་བཅོམ་ལྡན་མ་གོ་རཱིས། ཆོས་ཀྱི་རྒྱལ་
པོ་ཁྱོད་ལ་ལུས་འཚོ་བ་ཙམ་གྱིས་ཅི་ཞིག་བྱ། དེ་བས་གཞན་
དོན་སྒྲུབ་པའི་ཆ་རྐྱེན་ཕུན་སུམ་ཚོགས་པ་གཞན་དག་ཀྱང་་་་
བདག་གིས་སྒྲུབ་པར་བྱའོ་ཞེས་འདི་སྐད་ཅེས་གསུངས་སོ། །
ཕྱོགས་བཅུའི་རྒྱལ་བ་སྲས་བཅས་བྱིན་རླབས་དང༌། །
བདག་གི་ཡིད་མཚོ་ལས་བྱུང་ཆུ་རྒྱུན་གྱིས། །
གང་བའི་རིན་ཆེན་བུམ་པ་བཟང་པོ་འདིས། །
དམ་པ་ཁྱོད་ལ་མངོན་པར་དབང་བསྐུར་རོ། །
དེ་ཡི་མཐུ་ལས་སྐད་ཅིག་འདི་ཉིད་ལ། །
བྱང་ཆུབ་ཐུགས་མངའ་ཆོས་ཀྱི་རྒྱལ་པོ་ཁྱོད། །
རིག་འཛིན་འཁོར་ལོས་བསྒྱུར་བའི་རྒྱལ་པོ་ཆེར། །
མངའ་གསོལ་བཀྲ་ཤིས་དགེ་ལེགས་ཆར་དུ་འབེབས། །
106



ད་ནི་ཅི་འདོད་གནས་ལ་དབང་བསྒྱུར་བའི། །
གསེར་གྱི་འཁོར་ལོ་རིན་ཆེན་འདི་བཞེས་ཤིག །
དཀར་མཛེས་གངས་རི་འགྲོ་བ་ལྟ་བུ་ཡི། ། །
མཆེ་བ་བཞི་ལྡན་གླང་པོ་རི་ཆེན་བཞེས། །
འཛམ་གླིང་ཡུད་ཀྱིས་བསྐོར་བའི་སྟོབས་ཤུགས་ཅན། །
ནོར་བུའི་རྒྱུན་ལྡན་རྟ་མཆོག་རིན་ཆེན་བཞེས། །
གང་བསམ་ཡིད་བཞིན་སྩོལ་བའི་བསམ་འཕེལ་་་་་་་་་་
དབང་། །
ཤིན་ཏུ་རྙེད་དཀའི་ནོར་བུ་རིན་ཆེན་བཞེས། །
མཐའ་བཞིའི་རྒོལ་བ་མིང་ཙམ་མཐར་བྱེད་པའི། ། །
མཐུ་སྟོབས་མངའ་བདག་དམག་དཔོན་རིན་ཆེན་
བཞེས། །
ཕྱི་ནང་གསང་བའི་རྒྱལ་ཐབས་འཕྲིན་ལས་ལ། །
ཐབས་མཁས་བློ་ལྡན་བློན་པོ་རིན་ཆེན་བཞེས། །
ལྷག་པར་ལྷ་ལས་ལྷག་པའི་ཡིད་འོང་མ། །
མ་ལ་ཡ་ཅན་བཙུན་མོ་རིན་ཆེན་བཞེས། །
འཁོར་ལོས་བསྒྱུར་ལ་འོས་པའི་རིན་ཆེན་བདུན། །
འདི་རྣམས་བཞེས་ལ་དགྱེས་པ་སྐྱེད་པར་མཛོད། །
ཅེས་གསུངས་པའི་མོད་ལ་གནས་དང་ཡོ་བྱད་བཟའ་བཏུང་ལ་
སོགས་པ་མཁོ་དགུའི་དཔལ་འབྱོར་ཐམས་ཅད་འབད་མེད་དུ་
རང་གར་ལྷུན་གྱིས་གྲུབ་པར་གྱུར་ཅིག ད་དུང་ གོ་རཱིས་་་་
107



གསུངས་པ། ད་ཆ་མ་ཏང་ག་དེ་ཝ་ལ་སོགས་ པ་ རིག་ པ་་་
འཛིན་པའི་མི་བདག་རྣམས་ཀྱིས་གཙོས་འཛམ་བུའི་གླིང་ན་ཆེ་
བའི་རྒྱལ་པོ་རྒྱལ་ཕྲན་དང་བཅས་པ་ཐམས་ཅད་ཀྱི་གཙུག་ཏོར་
གྱི་ནོར་བུས་ ཁྱོད་ཀྱི་ཞབས་སེན་ལ་རེག་པའི་ ཕྱག་བྱེད་པར་
འགྱུར་བ་ཡིན་ནོ། འོན་ཀྱང་ད་དུང་འཁོར་ལོས་བསྒྱུར་བའི་
རྒྱལ་ པོ་ ཁྱོད་ ལ་ ཅི་ འདོད་ པ་ བདག་ གིས་ བསྒྲུབ་ པར་ བྱའོ།
ཞེས་གསུངས་པའི་ལན་དུ་ཆོས་ཀྱི་རྒྱལ་པོས་འདི་སྐད་ཅེས་་་
གསུངས་སོ། །
སླུ་མེད་མཆོག་གསུམ་བྱིན་མཐུས་བུ་ངའི་བསམ་་་་་་
འགྲུབ་སོང་། །
བཀའ་དྲིན་འཁོར་མཐའ་བྲལ་ལོ་དབང་ཕྱུག་ཆེན་པོའི་་་
བཙུན་མོ། །
འཇིག་རྟེན་འཁོར་བ་འདི་ན་མི་འགྲུབ་བསམ་པ་མི་་་་
འདུག །
ཆོས་ཀུན་རྟེན་འབྲེལ་ཡིན་པའི་ངེས་ཤེས་བདག་ལ་་་་་
འདྲོངས་བྱུང་། །
དུང་གཙུག་སྲོག་ལས་བསྐྱབས་ཤིང་འདབ་ཆགས་རྒྱལ་
པོ་ཐུལ་སོང་། །
སྔར་བསད་ཀླུ་ཡི་རུས་ཕུང་ཐམས་ཅད་གསོས་པས་ཡག་
བྱུང༌། །
བདག་གི་སྲོག་ཀྱང་རྙེད་པས་ཡབ་ཡུམ་སྐུ་ཚེ་བསྲིངས་་་
108



སོང༌། །
སྙིང་ནོར་མ་ལ་ཡ་ཅན་མ་ཤི་འཕྲད་པ་ཡག་བྱུང༌། །
འདི་ཀུན་འབྱུང་བའི་དྲིན་ཅན་ལྷ་མོ་ཁྱོད་འདྲ་མཇལ་་་
བྱུང༌། །
དེ་བས་ལྷག་པའི་འདོད་པ་བདག་ལ་ཞུ་རྒྱུ་མེད་དོ། །
ཡིན་ཀྱང་འཇིག་རྟེན་ཀུན་ལ་ཆོས་འབྱོར་བདེ་སྐྱིད་རྒྱས་
ཤིང་། །
བཀྲ་ཤིས་རྒྱ་མཚོའི་དཔལ་གྱི་འགྲོ་ཀུན་བདེ་ལེགས་ཤོག་་་་
ཅིག །
ཅེས་གསུངས་པའི་མཇུག་ཏུ་ལྷ་མོ་ཨུ་མའང་དགྱེས་བཞིན་དུ་
ནམ་མཁའ་ལ་ཐེགས་ཤིང་དེའི་ཚེ་བཙུན་མོ་རིན་པོ་ཆེ་མ་ལ་ཡ་
ཅན་མས་ཕྱག་དང་བཅས་ཏེ་ཞུས་པ།
ཨེ་མ་མི་ཡི་བརྒྱ་བྱིན་ཚུར་གཟིགས་དང༌། །
སྙན་གྱི་དབང་པོ་བུ་མོ་བདག་ལ་གསོན། །
འདི་འདྲའི་ངོ་མཚར་རྨི་ལམ་མ་ཡིན་ནམ། །
མངོན་སུམ་ཡིན་ན་བདག་གི་སྐྱིད་པ་ལ། ། །
འདི་འདྲ་དཀོན་མཆོག་ཐུགས་རྗེ་ལོས་ཡིན་ཀྱང༌། །
བཅོམ་ལྡན་གོ་རཱིའི་དྲིན་ཡང་འཁྱེར་མཐའ་བྲལ། །
འདི་འདྲའི་སྐལ་བཟང་ཉམས་མྱོང་ཕར་ཞོག་དང༌། །
སྔོན་ཆད་བྱུང་བའི་གཏམ་ཡང་མ་མཆིས་སོ། །
ད་སྟེ་ཕོ་བྲང་ཆེན་པོ་ཕན་ཚུན་དུ། །
109



བཀྲ་ཤིས་འདོད་རྒུར་བསྒྱུར་བའི་དགའ་སྟོན་མཛོད། །
གསན་པ་ཨེ་བྱུང་སྤྲུལ་པའི་ཆོས་རྒྱལ་ཆེ། །
ཐུགས་ལ་བཅང་ངམ་འཁོར་བསྒྱུར་མི་ཡི་ལྷ། །
ཞེས་ཞུས་པས་ཀྱང་རྐྱེན་བྱས་དེའི་ཚེ་དེའི་དུས་ན་འཁོར་ལོས་
བསྒྱུར་བའི་རྒྱལ་པོ་ཆེན་པོའི་ཐུགས་ལ་གྲུབ་པའི་ཕོ་བྲང་དང་
ཡབ་ཡུམ་ལ་སོགས་པ་འཁྲུངས་པ་ཙམ་གྱིས་སྟོན་འཁོར་ཐམས་
ཅད་གནས་དེར་ཕེབས་པར་གྱུར་ཏོ། སྐབས་འདིར་གྲུབ་
པའི་རྒྱལ་པོ་ཆེན་པོ་དབྱིག་གཉེན་དང༌། བཙུན་མོ་དམ་པ་
ལྷ་ མོ་ བཤེས་ཀྱི་ཡུམ། རྒྱལ་ཚབ་ བཤེས་ཀྱི་དབྱིག་གཉེན།
གཟིམ་དཔོན་བྲམ་ཟེ་གཉེན་བཟང་། ཞལ་ཏ་མ་མེ་ཏོག་་་་
གསར་པ་ལ་སོགས་པ་ཐུགས་ལ་ཤིན་ཏུ་གཅུགས་པ་རྣམས་ཕྱག་
ཕེབས་ཤིང་གཞན་ཡང་ཕྱི་ནང་གི་བློན་པོ་ཆེ་བྱུང་ནང་འཁོར་
རབ་འབྲིང་ལ་སོགས་པ་ཐམས་ཅད་དང་དགྱེས་བཞིན་དུ་་་
མཇལ། ལྷག་པར་དུའང་གྲུབ་པའི་བཙུན་མོ་དམ་པ་བཤེས་
ཀྱི་ཡུམ་གྱི་ཕྱག་ཏུ་བཞེས་ཅན་འབྲུག་རྒྱན་ཀརྨ་གན་དཀར་ཞིག་
ལ་ མར་དཀར་ གྱི་ ཡས་ སྒྲོན་ གསུམ་ གྱིས་ བརྒྱན་ པ་ བསྣམས།
རིག་འཛིན་གྱི་ཡུམ་ཆེན་མོ་ཆོས་སྤྱོད་མའི་ཕྱག་ཏུ་གསེར་གྱི་ཇ་
པྲ་ནོར་བུའི་ཕྲ་ཚོམ་གྱིས་རབ་ཏུ་སྤྲས་པ་རྒུན་ཆང་གིས་བཀང་
བ་ཞིག་ལའང་མར་དཀར་གྱི་ཡས་སྒྲོན་དཀོན་མཆོག་གསུམ་
མཚོན་དུ་བརྒྱན་ཏེ། རང་གི་བུ་ཆོས་ཀྱི་རྒྱལ་པོར་འདེགས་པ་
དང་ཕྱོགས་མཚུངས་དགྱེས་འཛུམ་ལྷུག་པོར་གྲོལ་བཞིན་པའི་
110



ངང་ནས་འདི་སྐད་ཅེས་གསུངས་སོ།
སྙིང་ནས་སྐྱབས་སུ་མཆིའོ་དཀོན་མཆོག་རིན་ཆེན་རྣམ་
གསུམ། ། །
དཀར་ཕྱོགས་ལྷ་ཀླུ་རྣམ་ཚོ་དགའ་བའི་མགྲོན་ལ་ཕེབས་
ཤིག །
མ་ངའི་ལག་ན་ཁྱེར་བའི་ཇ་པྲ་གསེར་གྱི་མེ་ལོང་། །
འདི་ཡི་ནང་ན་ཡོད་དོ་བཞེས་ཁྲུང་ཨ་རག་བདུད་རྩི། །
གྲུབ་ང་འི་ཡུམ་གྱི་ཕྱག་ན་བཞེས་ཅན་ཀརྨ་གན་དཀར། །
བུ་ཡི་ཕྱག་ཏུ་བཞེས་དང་མ་ངས་ལེགས་ཆང་ཞུའོ། ། །
འདི་ནས་ཕུད་ཀྱི་དང་པོ་དཀོན་མཆོག་གསུམ་ལ་མཆོད་
ཅིག །
འཁོར་བསྒྱུར་རྒྱལ་པོ་ཐོབ་པའི་བཀའ་དྲིན་གཏང་རག་
ཡིན་ནོ། །
ཕུད་ཀྱི་གཉིས་པ་དྲིན་ཅན་གོ་རཱིའི་ཞལ་ལ་མཆོད་་་་་་་་་
ཅིག ། .
ཤི་ཡང་མ་བུ་མཇལ་བའི་བཀྲ་ཤིས་གཏང་རག་ཡིན་་་་་་་
ནོ། །
གསུམ་པ་སྙིང་དང་འདྲ་བའི་བུ་ཡི་ཞལ་དུ་མཆོད་་་་་་་
ཅིག །
ཐམས་ཅད་གསེར་ཞལ་མཇལ་བའི་རྟེན་འབྲེལ་ལེགས་
གསོལ་ཡིན་ནོ། །
111



ཞེས་གསུངས་པ་ལྟར་ཕུད་གཏོར་གྱི་རྗེས་སུ་ཞལ་ལའང་གསོལ་
ནས། འདི་སྐད་ཅེས་བཀའ་སྩལ་པ། །
དཀོན་མཆོག་ཐུགས་རྗེས་ཤི་ཡང་གསོས་པའི་བུ། །
བདག་ལ་ཨ་མའི་ལེགས་ཆང་ཡག་ནས་བྱུང༌། །
ད་སྟེ་བཀའ་དྲིན་འཁོར་མེད་ཡབ་ཡུམ་རྣམས། །
རང་རང་ཁྲི་ལ་དགྱེས་པ་ཆེན་པོས་བཞུགས། །
སྙིང་ནོར་མ་ལ་ཡ་ཅན་ཡར་ལ་བཞེངས། །
གསེར་གྱི་ཇ་པྲ་བཞེས་ལ་བདུད་རྩི་ཞུས། །
བདག་གི་སྲོག་ཙམ་འཚོ་ལ་ངོ་མཚར་ཅི། །
གྲངས་མེད་ཀླུ་ཡི་རུས་ཕུང་གསོས་པ་ལེགས། །
ཐམས་ཅད་ཐུགས་བསམ་བཟང་བའི་རྟེན་འབྲེལ་་་་་་་
ལས། །
ཁྱུང་དང་གོ་རིའི་མཐུ་སྟོབས་བསམ་མི་ཁྱབ། །
ངོ་མཚར་དགའ་སྐྱིད་འདི་འདྲ་ལྷ་ལའང་མེད། །
སྤྲོ་བར་མཛོད་ཅིག་འདིར་ཚོགས་སྐལ་བཟང་རྣམས། །
སྐད་ཅིག་འདོད་རྒུར་བསྒྱུར་བའི་དབང་ཐོབ་སོགས། །
རང་རེའི་བསམ་དོན་འབད་མེད་གྲུབ་པ་འདི། །
དཀོན་མཆོག་དྲིན་དང་སྔོན་བསགས་བསོད་ནམས་་་
མཐུར། །
དགོངས་ནས་ལས་འབྲས་བླང་དོར་གཅེས་པ་་་་་་
མཛོད། །
112



ཅེས་གསུངས་པའི་རྗེས་སུ་ས་ཀུན་ཆོས་བཞིན་སྐྱོང་བའི་ཡབ་
ཆེན་རྣམ་གཉིས་ དང༌། འབངས་ཀུན་བུ་བཞིན་སྐྱོང་བའི་
ཡུམ་ཆེན་རྣམ་གཉིས་ཀྱིས་གཙོས་པའི་བཞུགས་ གྲལ་ནམ་་་་་
མཁའི་སྐར་ཚོགས་ལྟར་ཁྲ་ཆེམ་མེར་བཞུགས་པ་རྣམས་ཀྱིས་རོ་
བཅུད་ཕུན་སུམ་ཚོགས་པའི་ཞལ་སྐྱེམས་དང༌། དཀར་སྤྲོ་
དམར་སྤྲོ་ལ་སོགས་པའི་དགྱེས་སྟོན་གྱི་འདུ་ལོང་བསམ་གྱིས་མི་
ཁྱབ་པར་རོལ་བ་དེའི་ཚེ་འཁོར་ལོས་བསྒྱུར་བའི་རྒྱལ་པོས་སླར་
ཡང་བཀྲ་ཤིས་མངའ་གསོལ་གྱི་མགུར་དབྱངས་འདི་ལྟ་བུ་ཞིག་
བཞེས་སོ།
ཕ་གཅིག་བླ་མ་རྣམས་ལ་བུ་ངས་ཕྱག་གསུམ་འཚལ་་་་་་་་
ལོ། །
ན
ཡང་སོང་དཀོན་མཆོག་གསུམ་ལ་བཀྲ་ཤིས་མཆོད་་་་་་་་
དབྱངས་འབུལ་ལོ། ། །
སྐྱབས་གནས་དཀོན་མཆོག་རྣམ་གསུམ་སྤྱི་བོའི་རྒྱན་་་་
མངའ་གསོལ། །
ལྷར་བཅས་སྲིད་ཞིའི་ཁམས་ལ་ལྷུན་གྲུབ་བཀྲ་ཤིས་ཤོག་
ཅིག །
དཀར་ཕྱོགས་ལྷ་ཀླུ་ཐམས་ཅད་དགྲ་ལྷའི་དཔུང་་་་་་་་་
མངའ་གསོལ། །
དགྲ་མགོ་ཐུལ་ཞིང་གཉེན་མགོ་སྐྱོང་བའི་བཀྲ་ཤིས་ཤོག་
ཅིག །
113



ཡབ་ཡུམ་བཙུན་མོ་སྲས་བློན་བྱང་ཆུབ་སེམས་དཔར་་་་་
མངའ་གསོལ། །
གཅིག་སེམས་གཅིག་ལ་གདུང་བ་བྱམས་བརྩེའི་བཀྲ་་་་
ཤིས་ཤོག་ཅིག །
བུ་ངས་ལུས་སྲོག་བྱིན་པ་རྒྱལ་སྲས་སྤྱོད་པར་མངའ་་་
གསོལ། ། །
འགྲོ་ལ་ཕན་ཕྱིར་སངས་རྒྱས་མྱུར་འགྲུབ་བཀྲ་ཤིས་་་་
ཤོག་ཅིག །
ལས་འབྲས་ཁྲིམས་ལ་བརྩི་བའི་འབངས་རྣམས་ཆོས་
པར་མངའ་གསོལ། །
རྟག་ཏུ་དགའ་བདེས་འཚོ་བའི་བཀྲ་ཤིས་བདེ་ལེགས་
ཤོག་ཅིག །
ཅེས་གསུངས་པའི་རྗེས་སུ་ཐམས་ཅད་ཀྱི་ཕྱག་ཏུ་ཕྱེ་མར་ཐོགས་
ཏེ། སྐད་གསང་མཐོན་པོས་རྒྱ་ལུའི་ཞལ་ནས་འདི་སྐད་ཅེས་
བརྗོད་པར་བྱ་སྟེ། འོ་ལགས་སོ་དེ་ལྟ་བུའི་སྒོ་ནས་རྗེ་་་་་་
འབངས་ཐམས་ཅད་དགའ་བདེའི་དཔལ་འབྱོར་དཔག་ཏུ་་་
མེད་པ་ལ་རོལ་བཞིན་པའི་ངང་དུ། ད་བར་གྱི་ཡོང་ལུགས་
རྣམས་ལ་གསུང་མོལ་མཛད་པས་སྐབས་མགར་སྐྱོ་བ་ལ་ཚད་
མེད་ཀྱང་མཇུག་ཏུ་རོ་དུར་ཁྲོད་ནས་ལོག་པའི་དཔེ་གཏམ་དོན་
ཐོག་ཏུ་འཁེལ་བའི་ངོ་མཚར་དང་དགའ་སྤྲོ་བརྗོད་ཀྱིས་མི་ལང་
བ་ཐོབ། ལྷག་པར་སྔར་མེད་འཁོར་ལོས་བསྒྱུར་བའི་དཔལ་
114



འབྱོར་ཡོན་ཏན་བསམ་གྱིས་མི་ཁྱབ་པ་ཀུན་གྱི་མངོན་སུམ་དུ་
གྱུར་པས་ཧ་ལས། ཕྱོགས་དང་ཕྱོགས་མཚམས་ཀུན་ནས་་་
མཆོག་དམན་ཐམས་ཅད་ཞལ་གྱི་དཀྱིལ་འཁོར་མཇལ་བ་དང་།
ལེགས་གསོའི་མཆོད་སྤྲིན་སྤྲོ་བ་ལ་ཟླ་བ་མང་པོའི་བར་དུ་བར་
མཚམས་མེད་པར་གྱུར། གཙོ་བོ་ནི་དེ་ ཐམས་ཅད་དཀོན་
མཆོག་དང་ལས་འབྲས་ཁོ་ན་གཅེས་པར་འཛིན་པའི་ཆོས་ཀྱི་
རྒྱལ་པོ་ཉིད་ཀྱི་ཐུགས་བསྐྱེད་རྨད་དུ་བྱུང་བའི་དགེ་མཚན་
འབའ་ཞིག་ཡིན་པར་ཡིད་ཆེས་ནས་ཐམས་ཅད་དད་པ་དཔག་
ཏུ་མེད་པའི་ས་ལ་བཀོད་དོ། དེའི་ཚེ་དེའི་དུས་ན་འཁོར་
ལོས་བསྒྱུར་བའི་དཔལ་འབྱོར་མངའ་ཐང་ནི་ལྷ་ལས་ཀྱང་ཕུལ་
དུ་བྱུང་བའི་སྒོ་ནས་རིག་འཛིན་དང་གྲུབ་པའི་རྒྱལ་ཁབ་ཆེན་
པོ་གཉིས་ཀྱིས་གཙོས་པའི་ཆབ་སྲིད་ཐམས་ཅད་དར་ཞིང་རྒྱས།
སྔོན་རྒོལ་བའི་བསམ་ངན་འཆང་བ་རྒྱལ་པོ་མ་ཏང་ག་དེ་ཝ་ལ་
སོགས་པ་འཛམ་བུའི་གླིང་གི་ཆེ་དགུ་ཐམས་ཅད་རིམ་བཞིན་
དབང་དུ་འདུས་པ་མ་ཟད། རྗེས་སུ་སུམ་ཅུ་རྩ་གསུམ་གྱི་ལྷ་
གནས་ཀྱང་དབང་དུ་འདུས་ཏེ་བརྒྱ་བྱིན་གྱི་ཁྲི་ སྟན་ཕྱེད་ལ་
དབང་བའི་སྒོ་ནས་ལྷ་མི་ཀུན་གྱི་མགོན་དུ་གྱུར། དེའི་ཚེ་མི་
མཐུན་རྒུད་པའི་ཚོགས་ཀྱི་མིང་ཡང་མི་གྲགས། འགྲོ་བ་་་
ཐམས་ཅད་ཀྱང་མ་བུ་བཞིན་དུ་སེམས་མཐུན་ཞིང༌། དམ་
པའི་ཆོས་ཀྱི་ཉམས་ལེན་ལ་བརྩོན་པས་ཐར་པའི་ས་བོན་་་་་་
འདེབས་པ་ཤ་སྟག་ཏུ་གྱུར། དེ་ལ་བརྟེན་ནས་འཇིག་རྟེན་
115



གསུམ་གྱི་ཁམས་སུ་བཀྲ་ཤིས་བདེ་ལེགས་ཀྱི་དགེ་མཚན་མཐའ་
དག་ཡར་ངོའི་ཟླ་བ་ལྟར་གོང་ནས་གོང་དུ་འཕེལ་ཞིང་རྒྱས་
པར་གྱུར་ཏོ། ཞེས་གསུངས་ པའི་མཇུག་ཏུ་ ཐམས་ཅད་་་་་་
མགྲིན་གཅིག་གིས་ཀི་ཀི་སྭ་སྭ་ལྷ་རྒྱལ་ལོ་ཞེས་ལྷ་རྒྱལ་ཐེངས་
གསུམ་བརྗོད་ནས་བཀྲ་ཤིས་པར་བྱའོ། ཞེས་ རིག་འཛིན་་་
འཁོར་ལོས་བསྒྱུར་བའི་རྒྱལ་པོ་སྤྲིན་གྱི་བཞོན་པའི་རྟོགས་པ་
བརྗོད་པ་འཇིག་རྟེན་ཀུན་དགའ་སྐྱིད་པའི་གཏམ་ཞེས་བྱ་བ་
ལས། མཁའ་ལྡིང་དབང་པོ་ཆོས་ཀྱིས་འདུལ་བར་མཛད་་
ཅིང་། སླར་ཡང་སྐུ་སྲོག་རྙེད་པ་དང་ཆབས་ཅིག་ཏུ་ཀླུ་་་་
རིགས་ ཕོ་ མོ་ གྲངས་ ལས་ འདས་ པ་ ཤི་ བ་ ལས་ གསོས་ ཤིང༌།
སྐད་ཅིག་ཉིད་ལ་འཁོར་ལོས་བསྒྱུར་བའི་རྒྱལ་པོར་གྱུར་པའི་
ལེའུ་སྟེ་གསུམ་པའོ། ། ། ། །
116



མཇུག་གི་གཏམ།
རང་གིས་བརྙེས་པའི་བདུད་རྩི་འགྲོ་བ་ལ། །
སྦྱིན་སླད་རང་གི་བྱུང་བ་དཔེར་མཛད་ནས། །
བསླབ་དང་སྡོམ་པའི་ལམ་ལ་དཀྲི་མཁས་པ། །
སྟོན་མཆོག་དེ་ཡི་བཀའ་དྲིན་བསམ་བཞིན་དད། །
གསུང་རབ་རྒྱ་མཚོ་བཏུངས་པས་བློ་གྲོས་ལྟོ། །
ངལ་བ་མ་བཟོད་སྙན་ངག་ཉམས་བརྒྱའི་ཆར། །
རྒྱུག་ལ་མཁས་པའི་ནམ་མཁའི་གླང་པོ་ཆེ། །
ཟླ་དབང་ལྷ་དང་དགའ་བའི་ལྷ་དེ་བསྔགས། །
སྟོང་ཉིད་རྣོ་དཔའ་འབར་བའི་སྙིང་རྗེའི་མདུང༌། །
མཐར་འཛིན་སྦྱིན་སྐྱེས་གསོད་ལ་བརྔམས་པའི་བུ། །
ཐིག་ཆེན་སྤྱོད་མཆོག་མདོངས་མཐའི་གདེངས་ཀ་ན། །
འགྱིང་མཁས་འཁོར་བསྒྱུར་སྤྲིན་བཞོན་ཀརྟི་ཀ ། །
ནགས་མཐར་འཁྱམས་ཁྱོད་ཆགས་པའི་ཟོལ་སྦྱོར་་་་་་
གྱིས། ། །
མ་ལ་ཡ་བཞིན་བསམ་གཏན་བགྱིད་པའི་མོད། །
གཞན་ཕན་སེམས་ཀྱིས་སྲོག་ཀྱང་མཁའ་ལྡིང་ལ། །
དགའ་བཞིན་སྟེར་བ་ཁྱོད་ལས་ཆགས་བྲལ་སུ། །
སྣང་བཞིན་མི་སླུར་ངེས་པ་རྟེན་འབྲེལ་ཆོས། །
117



དཔྱད་པས་མི་བཟོད་རང་བཞིན་སྟོང་པ་ཉིད། །
ཟུང་འཇུག་དབུ་མར་གཟིགས་པའི་བློན་ཆེན་འདིས། །
རྣམ་པར་བཀོད་པའི་སྤྱོད་མཐའ་སུ་ཡིས་དཔོག ། །
འཇམ་མཉེན་ལག་མཐིལ་པད་མོས་ཀུན་གསལ་མའི། །
མཐའ་ལ་དགོངས་པའི་རིག་པའང་སུ་ཡིས་སྐྲུན། །
དེ་བས་ཕལ་དང་དམ་པའི་རྣམ་ཐར་གྱི། ། །
ཁྱད་པར་འཕགས་པས་བརྗོད་ཀྱང་ག་ལ་ལང་། །
སངས་རྒྱས་འཁྲུངས་རབས་རྒྱ་མཚོའི་འཇིང་ཟབ་་་་་
ནས། །
དད་བརྩོན་ཀུ་ཤའི་ཚེས་བླངས་རྟོགས་བརྗོད་ཀྱི། །
ཟེགས་མ་རྒྱལ་བ་དགྱེས་པའི་མཆོད་ཡོན་དུ། །
འཐོར་ལ་དཔྱོད་ལྡན་སུ་ཞིག་ཀླན་ཀ་འཚོལ། །
སྙན་ཚིག་འདབ་སྟོང་གྲོལ་བ་ཟློས་གར་གྱི། །
བསྟན་བཅོས་པུཎྜ་རི་ཀའི་མེ་ཏོག་དེ། །
གྲོང་ཚིག་ལག་གིས་ལེན་ལ་ཆེས་འཕང་ཡང༌། །
རྨོངས་ཆེན་བུམ་པའི་རྒྱན་དུ་བླངས་ཐལ་ལོ། །
ཁྲི་གཉན་རྩྭ་ལ་དགའ་བྱེད་མལ་ས་མིན། །
མཁས་པ་ལེགས་བཤད་ལ་དགའ་གྲོགས་གཏམ་མིན། །
འོན་ཏེ་རྨོངས་པའང་སྐལ་བཟང་ཉིད་བྱེད་པའི། །
གཏམ་འདི་སྨྲས་པ་དོན་ཡོད་ཡིན་ནམ་སྙམ། །
་ འདི་ཡི་ཐོག་མཐའ་ཚིགས་སུ་བཅད་པའི་ཕྲེང༌། །
1 18



རིང་པོ་གཞུང་དང་འཚམ་མིན་གང་ཡིན་པ། །
ལས་འདི་ཕལ་ཆེར་གྲོང་པའི་ཡི་གེ་ལ། །
འཁུ་བའི་ཡུས་ཀྱིས་བརྣངས་པ་མིན་ན་ཅི། །
འོན་ཏེ་མང་ཐོས་སྦྱིན་ལ་མ་གོམས་པས། །
བློ་གྲོས་འབྱོར་པས་བཏང་བའི་དབུལ་པོ་བདག །
རབ་རྨོངས་བྲུ་བ་ཚ་བའི་སྐད་ངན་འདི། །
ཆོས་ཀྱི་སྦྱིན་བདག་རྣམས་ལ་བཟོད་པར་གསོལ། །
རྣམ་པ་འཇིག་རྟེན་གཡེང་བ་ལ་འབྱོར་ཡང༌། །
ངོ་བོ་དམ་པའི་རྣམ་ཐར་སྟོན་པ་འདི། །
བྱང་ཆུབ་ཕྱིར་དུ་བདག་གིས་བརྩམས་པ་ལ། །
མུ་བཞིར་གསུངས་པའི་བདེན་པ་མཐོང་གྱུར་ཅིག །
དགེ་བས་ཐམས་ཅད་མཁྱེན་པ་ཡབ་སྲས་ཀྱི། །
ཞབས་པད་རྡོ་རྗེའི་ཁྲི་ལས་མི་གཡོ་ཞིང༌། །
རྒྱལ་བའི་བསྟན་པ་ཕྱོགས་བཅུར་རྒྱས་པ་དང་། །
འགྲོ་ཀུན་ཆོས་འབྱོར་བདེ་དགས་ཚིམས་གྱུར་ཅིག །
མང་ཐོས་སྨྲ་སྒོ་གདངས་པའི་ཧུབ་གཅིག་ལ། །
ཐུབ་མཆོག་གསུང་གི་ལྷ་ཀླུ་ཀུན་དྲངས་ཏེ། །
གཙུག་ལག་གངྒ་སྐྱུག་པའི་དྲང་སྲོང་མཆོག །
སློབ་དཔོན་ཛམྦུའི་ཐུགས་ཀྱང་མཉེས་གྱུར་ཅིག །
མི་འགྱུར་ཆོས་དབྱིངས་ཀུན་གསལ་བུ་མོས་ལྷན་སྐྱེས་་་་་
བདེ་ཆེན་ཡོངས་བསྒྲུབས་ཏེ། །
119



རྒྱལ་བའི་གསུང་ཀུན་འཚོག་པར་བྱེད་མཁས་རིན་ཆེན་
སེམས་ཀྱི་གཞོན་ནུ་གོང་། །
ཕྱིན་དྲུག་བསྡུ་བཞིའི་ཆུ་ཡི་ལྕི་བའི་སྤྱོད་མཆོག་སྤྲིན་་་་
གསར་ལ་བཞོན་པའི། །
རྟོགས་བརྗོད་འདི་ཡང་ཇི་སྲིད་ཉི་ཟླ་ནམ་འགྲོ་དེ་སྲིད་
གནས་གྱུར་ཅིག །
ཅེས་པ་འདི་ནི་ལུང་དང་རྟོགས་པ་རྒྱ་མཚོ་ལྟ་བུ་མངའ་བརྙེས་
ཤིང་། རིག་གནས་སྤྱི་དང་ཁྱད་པར་སྙན་ངག་སྨྲ་བ་ལ་ཆོས་
རྒྱལ་དགེ་བའི་དབང་པོ་ངུར་སྨྲིག་གིས་རྣམ་པར་རོལ་པ་དང་
གཉིས་སུ་མེད་པའི་མཁས་པ་ཆེན་པོ། བདག་གི་སློབ་དཔོན་
བཀའ་དྲིན་ཟླ་མེད་དབྱིངས་ཟུར་མིའི་དབང་ཕྱུག་དམ་པ་བློ་
བཟང་རྣམ་རྒྱལ་དཔལ་བཟང་པོས། འདི་ལྟ་བུ་ཞིག་ངོས་
རང་ནས་རྩོམ་འདུན་ཙམ་བྱུང་རུང་སྙན་ངག་གི་ཚིག་སྦྱོར་ཟབ་
མོ་ཕལ་ཚིག་ཏུ་འབེབས་པ་ལ་ཅུང་ཟད་མ་སྤྲོ་བས་ད་བར་ལུས་
སོང་ཡང་། ད་ཆ་ཁྱེད་ནས་སྙན་ངག་གིས་མ་བཅིངས་པར་
ཕལ་ཚིག་སྒོ་ནས་བརྩམས་ནས་སངས་རྒྱས་ཀྱི་ཡོན་ཏན་རྨོངས་
པ་རྣམས་ཀྱིས་ཀྱང་གོ་ཞིང་དད་པའི་ ཕན་ཡོན་ཆེ་བར་ཡོང་
ངེས་པས་རྩོམས་ཤིག་ཅེས་བཀའི་མེ་ཏོག་སྤྱི་བོར་ལྷུང་བ་དང༌།
རང་ཉིད་ཀྱང་དེ་ལྟ་བུའི་གཞན་ཕན་དུ་འགྱུར་མིན་ཇི་ལྟར་
ཡང་བླ་མའི་བཀའ་སྒྲུབ་པ་ཆོས་ཀྱི་སྙིང་པོར་གོ་ནས་ལྷ་དང་
བཅས་པའི་འགྲོ་བ་ཐམས་ཅད་ཀྱི་མ་འདྲིས་པའི་མཛའ་བཤེས་
120



ཆེན་པོ་རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་དང་ངོ་བོ་ཐ་མི་
དད་པ། སྐྱབས་མགོན་འོད་མཚན་རྒྱལ་བའི་དབང་པོ་་་་
ཐམས་ཅད་མཁྱེན་ཅིང་གཟིགས་པ་སྐུ་གོང་འོག་གི་ཞབས་རྡུལ་
ལ་སྤྱི་བོས་རེག་ཅིང་། གཞན་ཡང་མཁས་པ་མང་པོའི་བཀའ་
དྲིན་གྱིས་འཚོ་བའི་ཀུན་བཤད་ཀྱི་མིང་ཡང་དབྱངས་ཅན་་་་་
མགྲིན་ཆགས་དབང་པོར་འབོད་པའི་སྙོམས་ལས་པ་རྩེ་གསོལ་
ཟུར་དཔལ་ལྡན་ཤེས་རབ་ཀྱི་བསྟི་གནས་ཕན་བདེ་ཁང་གསར་
དུ་རབ་བྱུང་བཅོ་ལྔ་པའི་དཔལ་གོང་གི་ལོ་སྣོན་ཟླའི་ཡར་ཚེས་
བཟང་པོར་གྲུབ་པར་བསྡེབས་པ་དགེ་ལེགས་སུ་གྱུར་ཅིག
མངྒལཾ། ། ། །



再版责编:乌金群培
封面设计: 强桑
云乘王子
白日西绕著
西藏人民出版社出版发行
西藏人民出版社微机室排版
四川大学印刷厂印刷
开本:787X960 1/32 印张:4.25 字数:55 千
1983年10月第1版 2000年8月第2次印刷
| 印数:01-3,500
ISBN7-223-01258-7/1·287
民文(藏83)定价:5.60 元



IsBN 7-223-01258-7
་
་་
་
་
9l78732301258ll>
ISBN7-223=01258-7/I:287
ཡིག་རིགས་( བོད་ 83) རིན་གོང་སྒོར་5.60
，
，
，，，
